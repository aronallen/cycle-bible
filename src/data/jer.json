[["Ord af Jeremias, søn af Hilkija, en af præsterne i Anatot i Benjamin.","Herrens ord, som kom til ham, dengang Josija, Amons søn, var konge i Juda, i hans trettende regeringsår.","De kom også til ham, dengang Jojakim, Josijas søn, var konge i Juda, og frem til slutningen af Josijas søn Sidkijas ellevte år som konge i Juda, da Jerusalem blev ført i eksil i den femte måned.","Herrens ord kom til mig:<br>","»Før jeg dannede dig i moders liv, kendte jeg dig,<br>før du kom ud af moders skød, helligede jeg dig;<br>jeg gjorde dig til profet for folkene.«<br>","Jeg svarede: »Ak, Gud Herre, jeg er ung; jeg forstår ikke at tale!«","Men Herren sagde til mig:<br>»Du skal ikke sige: Jeg er ung!<br>Men overalt, hvor jeg sender dig, skal du gå,<br>og alt, hvad jeg befaler dig, skal du tale.<br>","Du skal ikke frygte dem,<br>for jeg er med dig og frelser dig,«<br>siger Herren.<br>","Så rakte Herren sin hånd ud og berørte min mund, og Herren sagde til mig:<br>Nu lægger jeg mine ord i din mund.<br>","Se, nu giver jeg dig myndighed<br>over folkene og rigerne<br>til at rykke op med rode og til at rive ned,<br>til at ødelægge og til at jævne med jorden,<br>til at bygge op og til at plante.","Herrens ord kom til mig: »Hvad ser du, Jeremias?« Jeg svarede: »Jeg ser en mandelgren.«","Og Herren sagde til mig: »Du ser rigtigt, for jeg våger over, at mit ord bliver udført.«","Herrens ord kom atter til mig: »Hvad ser du?« Jeg svarede: »Jeg ser en gryde over ilden; den hælder fra nord.«","Herren sagde til mig:<br>Fra nord skal ulykken slippes løs<br>over alle landets indbyggere.<br>","For jeg kalder<br>på alle kongeslægterne i nord,<br>siger Herren,<br>de skal komme og rejse hver sin trone<br>ved indgangen til Jerusalems porte,<br>vendt mod dens bymur hele vejen rundt<br>og mod alle Judas byer.<br>","Så vil jeg fælde dom over dem<br>for al deres ondskab, da de svigtede mig;<br>de tændte offerild for andre guder<br>og tilbad deres hænders værk.","Men du skal spænde bæltet om lænden,<br>stå frem og tale til dem<br>alt det, jeg befaler dig.<br>Lad dig ikke skræmme af dem,<br>for så skræmmer jeg dig for deres øjne!<br>","Jeg gør dig i dag<br>til en befæstet by,<br>en søjle af jern,<br>en mur af bronze,<br>mod hele landet,<br>Judas konger og stormænd,<br>dets præster og storbønder.<br>","De skal angribe dig,<br>men ikke overvinde dig,<br>for jeg er med dig og redder dig,<br>siger Herren."],["Herrens ord kom til mig:","Gå hen og råb til Jerusalem: Dette siger Herren:<br>Jeg husker din trofasthed, da du var ung,<br>din kærlighed, da du stod brud.<br>Du fulgte mig i ørkenen,<br>i et land, hvor ingen sår.<br>","Israel var hellig for Herren,<br>det var hans førstegrøde,<br>alle, som spiste af den, pådrog sig skyld,<br>ulykke ramte dem,<br>siger Herren.","Hør Herrens ord, Jakobs hus,<br>alle Israels slægter:<br>","Dette siger Herren:<br>Hvad ondt fandt jeres fædre hos mig,<br>siden de gik bort fra mig<br>og fulgte tomme guder,<br>så de endte i tomhed?<br>","De spurgte ikke: »Hvor er Herren,<br>der førte os op fra Egypten<br>og ledte os gennem ørkenen,<br>et land med ødemarker og afgrunde,<br>et land, der er tørt og mørkt,<br>et land, hvor ingen færdes,<br>og ingen mennesker bor?«<br>","Jeg førte jer ind i frugthaven,<br>så I kunne nyde dens overflod af frugt.<br>Men da I kom ind i mit land, gjorde I det urent,<br>I gjorde min arvelod afskyelig.<br>","Præsterne spurgte ikke:<br>»Hvor er Herren?«<br>De lovkyndige kendte mig ikke,<br>hyrderne brød med mig,<br>profeterne profeterede ved Ba'al,<br>de fulgte guder, der intet gavner.<br>","Derfor rejser jeg stadig anklage mod jer,<br>siger Herren,<br>rejser anklage mod jeres sønners sønner.","Drag over til kittæernes øer, og se efter,<br>send folk til Kedar, og giv nøje agt,<br>undersøg, om noget lignende er sket.<br>","Skifter et hedningefolk sine guder ud?<br>– og de er ikke engang guder!<br>Men mit folk har skiftet sin ære ud<br>med noget, der intet gavner.<br>","Du skal gyse over det, himmel,<br>du skal stivne af skræk og rædsel,<br>siger Herren.<br>","To onde ting har mit folk gjort:<br>De har forladt mig,<br>en kilde med levende vand,<br>og de har udhugget cisterner,<br>cisterner, der slår revner<br>og ikke kan holde vand.<br>","Er Israel en træl, er han født som træl?<br>Hvorfor er han blevet til bytte?<br>","Ungløver brølede<br>og knurrede mod ham;<br>de lagde hans land øde,<br>hans byer er brændt, og ingen bor der.<br>","Selv folk fra Nof og Takpankes<br>knuste issen på dig.<br>","Mon ikke dette ramte dig,<br>fordi du svigtede Herren din Gud,<br>dengang han førte dig på vejen?<br>","Hvorfor går du til Egypten<br>og drikker af Shihors vand?<br>Hvorfor tager du til Assyrien<br>og drikker af Eufrats vand?","Lad din ulykke tugte dig,<br>lad din troløshed straffe dig;<br>du skal indse, hvor ondt og bittert det er,<br>at du svigtede Herren din Gud<br>og ikke frygtede mig,<br>siger Herren, Hærskarers Herre.<br>","For længst har du brudt dit åg<br>og sprængt dine lænker.<br>Du sagde: »Jeg vil ikke være træl!«<br>Men på alle høje bakker<br>og under alle grønne træer<br>lagde du dig og horede.","Jeg havde dog plantet dig<br>som en vinranke, en ægte stikling.<br>Hvor kunne du da forvandles<br>til et vildskud, en uægte vinstok?<br>","Om du så vasker dig med sæbe<br>og ødsler med lud,<br>er du i mine øjne plettet af synd,<br>siger Gud Herren.<br>","Hvor kan du sige: »Jeg er ikke blevet uren,<br>jeg fulgte ikke Ba'alerne!«<br>Se på din færd i dalen,<br>erkend, hvad du gjorde,<br>en letfodet kamelhoppe, der strejfer omkring,<br>","et vildæsel, der hører hjemme i ørkenen<br>og snapper efter vejret i brunst.<br>Hvem kan holde hendes begær tilbage?<br>De, der søger hende, bliver ikke trætte,<br>de finder hende i hendes måned.<br>","Skån din fod for slid,<br>din hals for tørst!<br>Men du svarer: »Jeg holder ikke op,<br>jeg elsker de fremmede og vil følge dem.«<br>","Som tyven bliver til skamme, når han gribes,<br>skal Israel blive til skamme<br>sammen med sine konger og stormænd,<br>sine præster og profeter;<br>","de siger til træet: »Du er min far«<br>og til stenen: »Du har født mig«;<br>de har vendt ryggen til mig,<br>ikke ansigtet.<br>Når ulykken kommer, siger de:<br>»Rejs dig, og frels os!«<br>","Men hvor er de guder, du har lavet dig?<br>Lad dem rejse sig og frelse dig, når ulykken kommer.<br>For du har lige så mange guder,<br>som du har byer, Juda.","Hvorfor går I i rette med mig?<br>I har jo alle brudt med mig,<br>siger Herren.<br>","Forgæves slog jeg jeres sønner,<br>de tog ikke ved lære.<br>Som løven dræber,<br>fortærede jeres sværd profeterne.<br>","Du slægt, mærk dig Herrens ord:<br>Har jeg været en ørken for Israel<br>eller et bælgmørkt land?<br>Hvorfor siger mit folk: »Vi går vore egne veje<br>og kommer ikke mere til dig.«<br>","Glemmer den unge pige sit smykke<br>eller bruden sit bælte?<br>Og dog har mit folk glemt mig<br>i dage uden tal.","Hvor er du dygtig<br>til at søge elskov;<br>derfor har du også lært<br>at handle ondt!<br>","Selv på dine kappeflige er der blod<br>fra uskyldige fattige,<br>mennesker, du ikke har grebet i indbrud.<br>Trods alt dette<br>","siger du: »Jeg er uden skyld,<br>hans vrede har vendt sig fra mig.«<br>Men jeg bringer dig for retten,<br>selv om du siger: »Jeg har ikke syndet.«<br>","Hvor det falder dig let<br>at vælge en anden vej!<br>Men også af Egypten får du skam,<br>ligesom du fik skam af Assyrien.<br>","Også derfra må du gå<br>med hænderne over hovedet,<br>for Herren har forkastet dem, du stolede på,<br>dem får du ingen nytte af."],["Når en mand sender sin kone bort,<br>og hun forlader ham<br>og bliver gift med en anden,<br>kan han så tage hende tilbage?<br>Mon ikke dette land<br>ville blive vanhelliget derved?<br>Og du, som horede med mange elskere,<br>vil tilbage til mig! siger Herren.<br>","Ret dit blik mod den nøgne jord, og se:<br>Overalt har du bedrevet hor!<br>Du sad og ventede efter dem ved vejene,<br>som en araber i ørkenen;<br>du vanhelligede landet<br>med dit hor og din ondskab.<br>","Regnskyllene blev holdt tilbage,<br>forårsregnen udeblev;<br>men du havde en horkvindes pande,<br>du ville ikke skamme dig.<br>","Har du ikke netop råbt til mig: »Fader,<br>du er min ungdoms elskede.<br>","Vredes han for evigt?<br>Bærer han nag for altid?«<br>Sådan siger du; men du handler ondt,<br>og det magter du!","Herren sagde til mig, dengang Josija var konge: Har du set, hvad Israel gør, den utro kvinde? Hun går op på alle høje bjerge og hen under alle grønne træer, og dér horer hun.","Jeg tænkte: Når hun har gjort alt det, vil hun vende tilbage til mig. Men hun vendte ikke tilbage, og det så hendes troløse søster Juda.","Og hun så, at jeg sendte det utro Israel bort og gav hende skilsmissebrev på grund af alle de gange, hun havde brudt ægteskabet. Men den troløse søster Juda blev ikke bange; hun gik selv hen og horede.","Hun vanhelligede landet ved sit letfærdige hor; hun begik ægteskabsbrud med sten og træer.","Trods det vendte den troløse søster Juda ikke om til mig af hele sit hjerte, men fortsatte i løgn, siger Herren.","Herren sagde til mig: Selv det utro Israel er mere retfærdigt end det troløse Juda.","Gå hen og råb disse ord mod nord. Du skal sige:<br>Vend tilbage, du utro Israel, siger Herren.<br>Jeg vil ikke længere se vredt til jer,<br>for jeg er trofast, siger Herren,<br>min vrede varer ikke evigt.<br>","Men erkend din skyld,<br>at du har brudt med Herren din Gud.<br>Du strøede din elskov ud til fremmede<br>under alle grønne træer.<br>Mig adlød I ikke, siger Herren.","Vend tilbage, I frafaldne sønner, siger Herren, for det er mig, der er jeres herre. Jeg henter jer, én fra en by, to fra en slægt, og bringer jer til Zion.","Jeg giver jer hyrder efter mit hjerte; de skal vogte jer med kundskab og indsigt.","I de dage, når I bliver talrige og frugtbare i landet, siger Herren, skal man ikke længere tale om Herrens pagts ark, ingen skal tænke på den, ingen skal huske den, ingen skal savne den, og der skal ikke laves nogen anden.","Da skal Jerusalem kaldes Herrens trone, og alle folk skal samles i Herrens navn i Jerusalem. De skal ikke længere vandre i deres onde hjertes forstokkethed.","I de dage skal Juda gå til Israel, og sammen skal de komme fra Nordens land til det land, jeg gav jeres fædre i eje.<br>","Det var mig, der sagde:<br>Jeg giver dig plads blandt sønnerne<br>og giver dig et dejligt land,<br>den herligste arvelod blandt folkene.<br>»Kald mig fader,« sagde jeg,<br>»vend dig ikke fra mig!«<br>","Men som en kvinde er troløs mod sin elskede,<br>var I troløse mod mig, Israels hus,<br>siger Herren.","Der høres gråd i det nøgne land,<br>tryglen fra Israels sønner,<br>fordi de gik vildveje<br>og glemte Herren deres Gud.<br>","Vend tilbage, I frafaldne sønner,<br>så vil jeg helbrede jeres frafald.","Løgn er det, der kommer fra højene,<br>larmen fra bjergene;<br>men hos Herren vor Gud<br>er Israels frelse!<br>","Skændselen fortærede fra vor ungdom<br>vore fædres rigdom:<br>deres får og køer,<br>deres sønner og døtre.<br>","Vi må ligge i vor skændsel,<br>vor skam skal dække os,<br>for vi har syndet mod Herren vor Gud,<br>vi og vore fædre,<br>fra vor ungdom til denne dag.<br>Vi adlød ikke Herren vor Gud."],["Hvis du vender om, Israel,<br>siger Herren,<br>skal du vende om til mig.<br>Hvis du fjerner dine ækle guder fra mig,<br>skal du ikke være hjemløs.<br>","Sværger du i sandhed, ret og retfærdighed:<br>»Så sandt Herren lever«,<br>da skal folkene velsigne sig i ham<br>og fryde sig over ham.<br>","For dette siger Herren<br>til judæerne og til Jerusalem:<br>I skal bryde ny jord<br>og ikke så blandt tjørne.<br>","Judas mænd, Jerusalems indbyggere,<br>omskær jer for Herren,<br>fjern jeres hjertes forhud,<br>for at min harme ikke skal slå ud som ild<br>og brænde, så ingen kan slukke den,<br>på grund af jeres onde gerninger.","Fortæl det i Juda, forkynd det i Jerusalem,<br>stød i hornet ud over landet,<br>råb af fuld hals:<br>I skal samle jer,<br>vi trækker os ind i de befæstede byer!<br>","Rejs banner: Til Zion!<br>Bring jer i sikkerhed, stands ikke op,<br>for jeg bringer ulykken fra nord,<br>et vældigt nederlag.<br>","Løven kommer op fra sit krat,<br>folkedræberen bryder op,<br>den kommer frem<br>for at lægge dit land øde<br>og dine byer i grus,<br>så ingen kan bo der.<br>","Derfor skal I klæde jer i sæk,<br>I skal klage og jamre,<br>for Herrens glødende vrede<br>vender sig ikke fra os.<br>","På den dag, siger Herren,<br>skal konge og stormænd miste modet,<br>præsterne gyse,<br>profeterne blive stumme af rædsel.<br>","Men jeg sagde: Ak, Gud Herre!<br>Du forførte dette folk og Jerusalem,<br>da du sagde: »Der bliver fred!«<br>Nu har vi sværdet på struben.","Da skal det siges<br>til dette folk og til Jerusalem:<br>Fra det nøgne land i ørkenen<br>kommer en glødende vind imod mit folks datter,<br>den er ikke til at kaste og rense korn i;<br>","det er en langt stærkere vind,<br>der kommer på mit bud.<br>Ja, nu vil jeg<br>fælde dom over dem.<br>","Se, fjenden trækker op som skyer,<br>hans vogne er som hvirvelvinde,<br>hans heste er hurtigere end ørne.<br>Ve os! Vi bliver tilintetgjort.","Rens dit hjerte for ondskab, Jerusalem,<br>så du kan frelses!<br>Hvor længe vil du give plads<br>for onde planer i dit indre?<br>","Der lyder en røst fra Dan,<br>fra Efraims bjergland forkyndes ulykke.<br>","Kundgør for folkene,<br>forkynd mod Jerusalem:<br>Fra landet i det fjerne kommer de og belejrer dig,<br>mod Judas byer opløfter de krigsråbet.<br>","De omringer byen som markens vogtere,<br>for den har trodset mig, siger Herren.<br>","Din færd og dine gerninger<br>har bragt dette over dig;<br>det er din ulykke, og bittert er det.<br>Nu gælder det dit liv!","Mit indre, mit indre, jeg har veer!<br>Mit hjertes vægge,<br>mit hjerte skælver,<br>jeg kan ikke tie.<br>Jeg hører lyden<br>af horn og krigsråb.<br>","Der meldes om nederlag på nederlag,<br>for hele landet er hærget.<br>I et nu bliver mine telte ødelagt,<br>på et øjeblik er mine teltduge borte.<br>","Hvor længe skal jeg se banneret,<br>høre lyden af hornet?","Mit folk er tåber,<br>mig kender de ikke.<br>De er uforstandige børn,<br>kloge er de ikke.<br>De er dygtige til at gøre det onde;<br>men at gøre det gode forstår de ikke.","Jeg så jorden, og der var tomhed og øde,<br>himlen, og der var intet lys.<br>","Jeg så bjergene, og de rystede,<br>alle højene skælvede.<br>","Jeg så, og der var intet menneske,<br>alle himlens fugle var fløjet.<br>","Jeg så, og frugthaverne var ørken,<br>alle byerne var jævnet med jorden<br>af Herren i hans glødende vrede.","Dette siger Herren:<br>Hele landet skal blive ødemark<br>– men jeg tilintetgør det ikke –<br>","derfor sørger jorden,<br>og himlen deroppe formørkes.<br>For jeg har talt og lagt mine planer;<br>jeg fortryder ikke og opgiver dem ikke.<br>","Ved larmen af ryttere og bueskytter<br>flygter hele byen;<br>de kryber ind i krattet,<br>kravler op på klipper.<br>Hver by er forladt,<br>der bor ikke et menneske.<br>","Og du, som er hærget, hvad vil du gøre?<br>Du klæder dig i skarlagen,<br>smykker dig med guldsmykker<br>og maler øjnene op med sminke,<br>men det er forgæves, du gør dig smuk.<br>De, der begærede dig, har vraget dig,<br>de stræber dig efter livet.<br>","Jeg hører skrig som fra en kvinde med veer,<br>nødråb som fra en, der føder første gang.<br>Hør! Zions datter gisper,<br>hun strækker hænderne frem:<br>»Ve mig, jeg bukker under<br>for mordere!«"],["Gå rundt i Jerusalems gader,<br>se jer godt omkring,<br>søg på torvene,<br>om I kan finde nogen,<br>en eneste, der øver ret<br>og søger sandhed,<br>så vil jeg tilgive byen.<br>","Når de siger: »Så sandt Herren lever«,<br>sværger de falsk.<br>","Herre, dine øjne<br>er jo rettet mod sandheden;<br>du slog dem, men de skælvede ikke,<br>du havde nær tilintetgjort dem, men de ville ikke tage ved lære.<br>De gjorde deres ansigt hårdere end sten,<br>de ville ikke vende om.<br>","Jeg tænkte: Det er småfolk;<br>de er tåbelige,<br>for de kender ikke Herrens veje,<br>ved ikke, hvad deres Gud har krav på.<br>","Jeg vil gå til stormændene<br>og tale til dem;<br>de må kende Herrens veje,<br>vide, hvad deres Gud har krav på.<br>Men de havde alle sammen brudt åget<br>og sprængt lænkerne.<br>","Derfor skal løven fra skoven dræbe dem,<br>ørkenulven gå på rov iblandt dem<br>og panteren ligge på lur ved deres byer,<br>enhver, der går uden for byen, skal sønderrives.<br>For deres synder er store,<br>og deres frafald er mange.","Hvorfor skulle jeg tilgive dig?<br>Dine sønner svigtede mig<br>og svor ved dem, der ikke er guder.<br>Jeg mættede dem, men de horede,<br>de snittede sig selv i skøgens hus.<br>","De er brunstige og gejle hingste,<br>de vrinsker efter hinandens koner!<br>","Skulle jeg ikke straffe dem for det,<br>siger Herren,<br>skulle jeg ikke tage hævn<br>over sådan et folk?<br>","Gå langs vinstokkene, og ødelæg dem,<br>men ryd dem ikke helt væk;<br>riv rankerne af,<br>de hører ikke Herren til.<br>","For Israels hus og Judas hus<br>er troløse mod mig,<br>siger Herren.<br>","De fornægter Herren og siger:<br>»Det gør han ikke!<br>Ulykken rammer ikke os,<br>hverken sværd eller sult får vi at se.<br>","Profeterne taler hen i vejret,<br>de har ikke ordet i sig.<br>Men det skal gå dem selv på den måde!«","Derfor, dette siger Herren,<br>Hærskarers Gud:<br>Fordi de siger sådan,<br>gør jeg mine ord<br>til en ild i din mund<br>og dette folk til det brænde,<br>den fortærer.<br>","Jeg sender et folk fra det fjerne<br>imod jer, Israels hus,<br>siger Herren,<br>et uovervindeligt folk,<br>et ældgammelt folk,<br>et folk, hvis sprog du ikke kender;<br>du forstår ikke, hvad de siger.<br>","Deres pilekogger er som en åben grav,<br>de er alle sammen helte.<br>","De æder dit korn og dit brød,<br>dine sønner og dine døtre;<br>de æder dine får og dine køer,<br>din vinstok og dit figentræ.<br>De befæstede byer, du sætter din lid til,<br>knuser de med sværdet.","Men selv i de dage, siger Herren, vil jeg ikke tilintetgøre jer.","Når de siger: »Hvorfor gør Herren vor Gud alt dette mod os?«, skal du sige til dem: »Ligesom I svigtede mig og tjente fremmede guder i jeres land, skal I tjene for fremmede i et land, der ikke er jeres.«","Fortæl dette i Jakobs hus,<br>forkynd det i Juda, og sig:<br>","Hør dette,<br>du tåbelige og uforstandige folk,<br>som har øjne, men ikke kan se,<br>som har ører, men ikke kan høre.<br>","Frygter I mig ikke, siger Herren,<br>skælver I ikke for mig?<br>Jeg gjorde dog sandet til grænse for havet,<br>et ældgammelt skel, det ikke måtte overskride;<br>bølgerne bruser, men formår det ikke,<br>de larmer, men kan ikke overskride det.<br>","Dette folk har<br>et genstridigt og trodsigt hjerte,<br>de fjernede sig fra mig og gik deres egne veje.<br>","De sagde ikke i deres hjerte:<br>Lad os frygte Herren vor Gud,<br>ham som giver regn, efterårsregn og forårsregn, til rette tid;<br>uger, som er bestemt til høst, sikrer han for os.<br>","Jeres brøde bragte alt dette i ulave,<br>jeres synd hindrede, at I fik de gode gaver.<br>","Der findes uretfærdige i mit folk,<br>de ligger på lur, som fuglefængere kryber sammen,<br>de sætter fælder<br>og fanger mennesker.<br>","Som en kurv fyldt med fugle<br>er deres huse fyldt med falskhed;<br>derfor er de store og rige,<br>","tykke og fede.<br>De tager let på onde handlinger:<br>De fælder ikke retfærdig dom,<br>retfærdig dom for faderløse, så det går dem godt,<br>fattiges ret forsvarer de ikke.<br>","Skulle jeg ikke straffe dem for det,<br>siger Herren,<br>skulle jeg ikke tage hævn<br>over sådan et folk?<br>","Grufulde og gyselige ting<br>sker i landet;<br>","profeterne profeterer løgn,<br>præsterne rager til sig,<br>og mit folk elsker det sådan!"],["Bring jer i sikkerhed, benjaminitter,<br>bort fra Jerusalem!<br>Stød i hornet i Tekoa,<br>tænd bavnen ved Bet-ha-Kerem,<br>for ulykken truer fra nord,<br>et vældigt nederlag!<br>","Jeg udsletter Zions datter,<br>den yndige og forvænte.<br>","Hyrder kommer til hende<br>med deres hjorde,<br>de slår teltene op rundt om hende<br>og afgræsser hver sit stykke.<br>","Udråb hellig krig mod hende:<br>Rejs jer, lad os rykke frem ved middagstid!<br>Ve os, dagen svinder bort,<br>aftenskyggerne bliver lange!<br>","Rejs jer, lad os rykke frem ved nattetid,<br>lad os ødelægge hendes borge!","Dette siger Hærskarers Herre:<br>Fæld træer, og kast en vold op<br>omkring Jerusalem,<br>den by skal straffes.<br>Den er fuld af undertrykkelse;<br>","som en brønd holder vandet frisk,<br>holder byen ondskaben frisk.<br>Den genlyder af vold og ødelæggelse,<br>sygdom og plage ser jeg overalt.<br>","Tag ved lære, Jerusalem,<br>for at jeg ikke skal bryde med dig<br>og gøre dig til en ødemark,<br>et land uden indbyggere.","Dette siger Hærskarers Herre:<br>Israels rest skal du plukke ren<br>som en vinstok.<br>Du skal gå rankerne efter<br>som drueplukkeren.<br>","»Hvem kan jeg tale til<br>og advare, så de hører?<br>De er ude af stand til at lytte,<br>deres ører er uomskårne.<br>Herrens ord spotter de,<br>de vil ikke vide af det.<br>","Jeg er fyldt med Herrens vrede,<br>jeg kan ikke holde den tilbage.«<br>Udøs den over børnene på gaden,<br>over flokken af unge mennesker;<br>både mænd og kvinder skal fanges,<br>gamle og oldinge.<br>","Deres huse tilfalder andre,<br>deres marker og deres kvinder,<br>for jeg løfter min hånd<br>mod landets indbyggere,<br>siger Herren.<br>","Fra den mindste til den største,<br>alle søger uretmæssig vinding;<br>fra profet til præst,<br>alle handler løgnagtigt.<br>","De vil helbrede mit lemlæstede folk,<br>de siger letsindigt:<br>»Fred, fred!«, skønt der ikke er fred.<br>","De bliver til skamme, fordi de handlede afskyeligt;<br>men skammen føler de ikke,<br>spotten forstår de ikke.<br>Derfor skal de falde blandt faldne;<br>når straffen kommer, skal de snuble,<br>siger Herren.","Dette siger Herren:<br>»Stil jer ved vejene, og se jer om;<br>spørg efter de gamle stier;<br>følg vejen til det gode,<br>så skal I finde hvile for jeres sjæle!«<br>Men de svarer: »Det vil vi ikke!«<br>","»Jeg stiller vægtere ud for jer,<br>lyt til hornet!«<br>Men de svarer: »Det vil vi ikke!«<br>","Hør derfor, I folkeslag,<br>forstå, du folkeforsamling,<br>hvad der skal ske dem.<br>","Hør, du jord:<br>Jeg bringer en ulykke<br>over dette folk,<br>den er frugten af deres planer.<br>For de lyttede ikke til mine ord,<br>de forkastede min lov.<br>","Hvad skal jeg med røgelse fra Saba,<br>med den gode kalmus fra et fjernt land?<br>Jeres brændofre tager jeg ikke imod,<br>jeres slagtofre er mig ikke til behag.<br>","Derfor siger Herren:<br>Jeg lægger hindringer for dette folk,<br>og dem skal de snuble over;<br>fædre og sønner,<br>nabo og næste skal omkomme.","Dette siger Herren:<br>Se, et folk kommer fra Nordens land,<br>et vældigt folk bryder op fra jordens fjerneste egne.<br>","De er bevæbnet med buer og krumsværd,<br>de er grusomme og ubarmhjertige,<br>de larmer som havet,<br>de rider på heste.<br>De rykker frem som krigere til kamp<br>mod dig, Zions datter.<br>","Vi hører rygtet om det, vore hænder synker,<br>vi gribes af angst, af veer som en fødende kvinde.<br>","Gå ikke ud på marken, gå ikke på vejen,<br>for fjenden har sværd; alle vegne er der rædsel.<br>","Mit folks datter, klæd dig i sæk,<br>vælt dig i støvet,<br>hold sorg som over den eneste søn,<br>en bitter klage.<br>I et nu<br>kommer ødelæggeren over os.","Jeg gør dig til en metalprøver i mit folk;<br>du skal undersøge og prøve dets færd.<br>","De fjerner sig alle fra mig i trods,<br>de løber med sladder,<br>de er som kobber og jern,<br>de er alle sammen ødelæggere.<br>","Bælgen blæser,<br>men ud af ilden kommer kun bly;<br>afsmeltningen er forgæves,<br>de onde bliver ikke udskilt.<br>","Vraget sølv kaldes de,<br>for Herren har vraget dem."],["Det ord, som kom til Jeremias fra Herren:","Stil dig i porten til Herrens tempel; dér skal du udråbe dette ord. Du skal sige: Hør Herrens ord, hele Juda, alle I, som kommer ind gennem disse porte for at tilbede Herren.","Dette siger Hærskarers Herre, Israels Gud: Gør jeres færd og jeres gerninger gode; så vil jeg lade jer bo på dette sted.","Sæt ikke jeres lid til de løgneord:","Nej, gør jeres færd og jeres gerninger gode: I skal dømme retfærdigt mand og mand imellem.","I må ikke undertrykke den fremmede, den faderløse og enken, I må ikke udgyde uskyldigt blod på dette sted, I må ikke følge andre guder til ulykke for jer selv!","Så vil jeg lade jer bo på dette sted fra evighed til evighed i det land, jeg gav jeres fædre.","Men I sætter jeres lid til løgneord, der intet gavner.","Kan I stjæle, begå drab eller bryde et ægteskab, kan I sværge falsk eller tænde offerild for Ba'al, kan I følge andre guder, som I ikke før har kendt,","og så komme og træde frem for mit ansigt i dette hus, som mit navn er udråbt over, og sige: »Vi er reddet!« – når I begår alle disse afskyelige handlinger?","Er dette hus, som mit navn er udråbt over, en røverkule? Også jeg kan se! siger Herren.","Gå til mit helligsted i Shilo, hvor jeg tidligere lod mit navn bo, og se, hvad jeg har gjort med det på grund af mit folk Israels ondskab.","I har begået alle disse handlinger, siger Herren. Skønt jeg talte til jer igen og igen, hørte I ikke, og skønt jeg råbte til jer, svarede I ikke.","Derfor vil jeg gøre det samme med dette hus, som mit navn er udråbt over, og som I sætter jeres lid til, det sted, jeg gav jer og jeres fædre, det samme som jeg gjorde med Shilo.","Jeg forstøder jer fra mit ansigt, ligesom jeg forstødte alle jeres brødre, hele Efraims slægt.","Du må ikke gå i forbøn for dette folk. Du må ikke holde klage og bøn for dem eller trænge ind på mig, for jeg vil ikke høre dig.","Kan du ikke se, hvad de gør i Judas byer og Jerusalems gader?","Børnene samler brænde, fædrene tænder ild og kvinderne ælter dej, så de kan lave offerkager til Himmeldronningen og udgyde drikofre for andre guder og krænke mig.","Men er det mig, de krænker? siger Herren. Nej, det er sig selv, og de skal komme til at rødme af skam.","Derfor siger Gud Herren: Min vrede og harme skal vælde frem mod dette sted, mod mennesker og dyr, mod markens træer og jordens frugt; den skal brænde og ikke slukkes.","Dette siger Hærskarers Herre, Israels Gud: Tag både jeres brændofre og jeres slagtofre, og spis selv kødet!","Jeg gav ikke jeres fædre befaling om brændofre og slagtofre, dengang jeg førte dem ud af Egypten.","Men dette befalede jeg dem: Adlyd mig, så vil jeg være jeres Gud, og I skal være mit folk. I skal følge den vej, jeg befaler jer, for at det må gå jer godt.","Men de hørte ikke og lyttede ikke, for de fulgte deres egne planer i deres onde hjertes forstokkethed; de gik tilbage, ikke fremad.","Fra den dag jeres fædre drog ud af Egypten til i dag, har jeg sendt mine tjenere, profeterne, til jer igen og igen.","Men de hørte ikke på mig, de lyttede ikke, men gjorde nakken stiv og handlede endnu værre end deres fædre.","Når du forkynder alt dette for dem, vil de ikke høre dig; når du råber til dem, svarer de dig ikke.","Så skal du sige til dem: I er det folk, der ikke adlød Herren jeres Gud og ikke ville tage ved lære. Sandheden er forsvundet; den findes ikke i jeres mund.<br>","Klip håret af, og kast det bort,<br>syng dødsklage i det nøgne land,<br>for Herren har vraget og forkastet<br>sin vredes slægt.<br>","Judæerne har gjort, hvad der er ondt i mine øjne, siger Herren; de har opstillet deres ækle guder i det hus, som mit navn er udråbt over, og gjort det urent.","De har bygget Tofets offerhøje i Hinnoms søns dal for at brænde deres sønner og døtre. Det har jeg aldrig befalet eller haft i tankerne.","Derfor skal der komme dage, siger Herren, da det ikke længere skal kaldes Tofet eller Hinnoms søns dal, men Drabets dal, og der skal begraves så mange i Tofet, at der ikke bliver plads tilbage.","Ligene af dette folk skal blive til føde for himlens fugle og jordens dyr, dem skal ingen jage bort.","I Judas byer og Jerusalems gader gør jeg ende på fryderåb og glædesråb, brudgoms og bruds stemme, for landet skal ligge i ruiner."],["Da skal benene af Judas konger, af stormændene, af præsterne, af profeterne og af Jerusalems indbyggere hentes ud af deres grave, siger Herren;","de skal spredes ud for sol og måne og hele himlens hær, som de elskede og dyrkede og fulgte og søgte og tilbad; de skal ikke samles sammen og begraves, men blive til gødning på jorden.","Alle de, der bliver tilbage af denne onde slægt, vil foretrække døden frem for livet, de som er tilbage alle de steder, jeg har fordrevet dem til, siger Hærskarers Herre.","Du skal sige til dem: Dette siger Herren:<br>Rejser man sig ikke, når man er faldet?<br>Vender man ikke tilbage, når man er vendt om?<br>","Hvorfor bliver dette folk så i sit frafald?<br>Hvorfor er Jerusalem evigt utro?<br>De holder fast ved svig<br>og nægter at vende om.<br>","Jeg har lyttet og hørt efter,<br>men de taler ikke sandhed.<br>Ingen angrer sin ondskab<br>og siger: »Hvad har jeg dog gjort?«<br>Alle fortsætter løbet<br>som heste, der styrter fremad i krigen.<br>","Endog storken på himlen<br>ved, når tiden er inde;<br>duen og svalen og droslen<br>passer selv tiden, når de skal komme.<br>Men mit folk ved ikke,<br>hvad Herren har krav på.","Hvordan kan I sige: »Vi er vise,<br>vi har Herrens lov hos os«?<br>Nej, skrivernes løgnegriffel<br>har gjort den til løgn.<br>","De vise er blevet til skamme,<br>de er grebet af rædsel og bliver fanget.<br>De forkastede Herrens ord,<br>hvad hjælper så deres visdom?<br>","Derfor giver jeg deres kvinder til andre<br>og deres marker til nye ejere.<br>Fra den mindste til den største,<br>alle søger uretmæssig vinding;<br>fra profet til præst,<br>alle handler løgnagtigt.<br>","De vil helbrede mit lemlæstede folks datter,<br>de siger letsindigt:<br>»Fred, fred!«, skønt der ikke er fred.<br>","De bliver til skamme, fordi de handlede afskyeligt;<br>men skammen føler de ikke,<br>spotten forstår de ikke.<br>Derfor skal de falde blandt faldne;<br>når straffen kommer, skal de snuble,<br>siger Herren.<br>","Jeg ville høste dem, siger Herren,<br>men der var ingen druer på vinstokken,<br>ingen figner på figentræet,<br>og bladene var visnet.<br>Jeg gengælder dem efter deres afgrøde.","Hvorfor bliver vi siddende?<br>I skal samle jer,<br>vi trækker os ind i de befæstede byer,<br>og dér bliver vi tilintetgjort;<br>Herren vor Gud dræber os,<br>han giver os gift at drikke,<br>for vi har syndet mod Herren.<br>","Vi håbede på fred, men der kom intet godt,<br>på helbredelsens tid, men der kom kun rædsel.<br>","Helt fra Dan høres<br>hestenes prusten,<br>ved hingstenes vrinsken<br>skælver hele landet.<br>De kommer og æder landet med dets beboere,<br>byerne med deres indbyggere.<br>","Nu sender jeg<br>giftslanger imod jer;<br>dem kan I ikke besværge,<br>og de skal bide jer,<br>siger Herren.","En uhelbredelig sorg rammer mig,<br>mit hjerte er sygt.<br>","Hør skriget fra mit folks datter<br>i hele det udstrakte land!<br>Er Herren ikke på Zion,<br>har det ingen konge?<br>Hvorfor krænkede de mig med deres gudebilleder,<br>deres fremmede og tomme guder?<br>","Kornhøsten er forbi, frugthøsten endt,<br>men vi blev ikke frelst.<br>","På grund af mit lemlæstede folks datter er jeg knust,<br>jeg sørger, jeg er grebet af gru.<br>","Er der ikke balsam i Gilead,<br>er der ingen læger dér?<br>Hvorfor er mit folks datters sår<br>da ikke blevet lægt?<br>","Gid mit hoved var fyldt med tårer<br>og mine øjne en tårekilde;<br>så ville jeg græde dag og nat<br>over de dræbte hos mit folks datter."],["Gid der var et herberg for vejfarende i ørkenen,<br>så ville jeg forlade mit folk og gå fra dem,<br>for de er alle horkarle, en samling troløse.<br>","De spænder tungen som en bue,<br>de har magten i landet<br>med løgn og ikke med sandhed;<br>de går fra ondskab til ondskab,<br>men mig kender de ikke, siger Herren.<br>","Vogt jer for hinanden,<br>stol ikke på en broder!<br>Hver en broder er fuld af list,<br>hver en ven løber med sladder.<br>","De bedrager hinanden,<br>de taler ikke sandhed;<br>de har lært deres tunge at tale løgn,<br>de handler slet og kan ikke høre op.<br>","Vold følger på vold, falskhed på falskhed,<br>de nægter at kende mig, siger Herren.<br>","Derfor siger Hærskarers Herre:<br>Jeg vil prøve dem i smeltediglen;<br>hvordan skulle jeg ellers behandle mit folks datter?<br>","Deres tunge er en dræbende pil,<br>deres mund taler svig.<br>Som venner taler de til hinanden,<br>men i deres indre planlægger de baghold.<br>","Skulle jeg ikke straffe dem for det,<br>siger Herren,<br>skulle jeg ikke tage hævn<br>over sådan et folk?","Jeg opløfter klage og gråd over bjergene,<br>synger dødsklage over steppens græsgange;<br>de er afsvedet, og ingen færdes der,<br>der høres ikke lyd af kvæg,<br>himlens fugle og alle dyrene<br>er flygtet og forsvundet.","Jeg gør Jerusalem til stendynger,<br>bolig for sjakaler;<br>Judas byer gør jeg til ødemarker,<br>og ingen bor der.<br>","Hvem er den vise, der forstår dette? Til hvem har Herren talt, så han kan forkynde det? Hvorfor er landet gået til grunde? Hvorfor er det afsvedet som ørkenen, hvor ingen færdes?","Herren siger: Fordi de svigtede den lov, jeg lagde frem for dem. De adlød mig ikke og fulgte ikke loven,","men vandrede i deres hjertes forstokkethed; de fulgte Ba'alerne, som deres fædre havde lært dem.","Derfor siger Hærskarers Herre, Israels Gud: Jeg giver dette folk malurt at spise og gift at drikke.","Jeg spreder dem blandt folk, som hverken de eller deres fædre har kendt, og jeg forfølger dem med sværdet, indtil jeg har tilintetgjort dem.","Dette siger Hærskarers Herre:<br>Forstå det nu! Tilkald grædekonerne,<br>send bud efter de vise kvinder,<br>","de skal skynde sig at komme<br>og istemme en klagesang over os.<br>Tårer strømmer fra vore øjne,<br>flyder fra vore øjenlåg.<br>","Ja, fra Zion<br>lyder klageråb:<br>Ak, vi blev tilintetgjort,<br>vi blev til skamme!<br>Vi måtte forlade landet,<br>vi blev drevet ud af vore huse.<br>","Hør Herrens ord, I kvinder,<br>lyt til ordene fra hans mund.<br>Lær jeres døtre klagesange,<br>lær hinanden dødsklage:<br>","Døden steg op i vore vinduer,<br>kom ind i vore paladser;<br>den udryddede børnene på gaden<br>og de unge på torvene.","Du skal sige: Dette siger Herren:<br>Ligene ligger<br>som gødning på marken,<br>som neg efter høstfolkene,<br>ingen samler dem ind.","Dette siger Herren:<br>Den vise skal ikke være stolt af sin visdom,<br>den stærke skal ikke være stolt af sin styrke,<br>den rige skal ikke være stolt af sin rigdom.<br>","Nej, den, der er stolt, skal være stolt af dette,<br>at han har indsigt og kender mig.<br>For jeg, Herren, øver trofasthed,<br>ret og retfærdighed på jorden;<br>det er, hvad jeg ønsker, siger Herren.","Der skal komme dage, da jeg straffer de omskårne:","Egypten, Juda, Edom, ammonitterne, Moab og alle dem med klippede tindinger, som bor i ørkenen. Alle folkene er uomskårne, men alle israelitterne er uomskårne på hjertet."],["Hør det ord, som Herren taler til jer, Israels hus:<br>","Dette siger Herren:<br>Lær ikke af folkene,<br>frygt ikke himmeltegnene;<br>dem frygter folkene,<br>","men folkenes skikke er tomme!<br>De fælder et træ i skoven,<br>håndværkeren bearbejder det med øksen,<br>","han smykker det med sølv og guld,<br>han fæstner det med søm og hammer,<br>så det ikke vakler.<br>","Gudebillederne er som fugleskræmsler i en melonmark,<br>de kan ikke tale,<br>de skal bæres, de kan ikke gå.<br>Frygt ikke for dem, de kan ikke gøre ondt,<br>men de kan heller ikke gøre godt.","Der er ingen som du, Herre,<br>stor er du,<br>stort er dit navn i styrke.<br>","Hvem må ikke frygte dig,<br>du folkenes konge,<br>det er din ret!<br>Blandt alle folkenes vismænd<br>og blandt alle deres konger er der ingen som du.","Alle som én er tåber og dårer,<br>deres belæring er tom, de er kun træ,<br>","beklædt med sølv,<br>bragt hjem fra Tarshish,<br>og med guld fra Ufaz,<br>et stykke håndværk, guldsmedeværk<br>klædt i purpur, blåt og rødt,<br>alt sammen dygtigt arbejde.","Men Herren er den sande Gud,<br>han er den levende Gud og den evige konge;<br>for hans vrede skælver jorden,<br>og folkene kan ikke udholde hans harme.<br>","Sådan skal I sige til dem: »De guder, der ikke skabte himlen og jorden, skal udryddes fra jorden og under himlen.«<br>","I sin kraft skabte han jorden,<br>i sin visdom grundlagde han verden,<br>i sin indsigt spændte han himlen ud.<br>","Når han tordner, bruser vandene i himlen,<br>og han samler skyer fra jordens ender;<br>han skaber lyn sammen med regn<br>og slipper stormen løs fra forrådskamrene.<br>","Det menneske, der ikke ved det, er en tåbe.<br>Enhver guldsmed får skam af sine gudebilleder,<br>for det, han støber, er løgn; der er ikke ånd i dem.<br>","De er kun tomt blændværk,<br>de går til grunde, når straffen kommer.<br>","Han, som er Jakobs lod, er ikke som de,<br>for han er altings skaber,<br>Israel er den stamme, han ejer,<br>Hærskarers Herre er hans navn.","Tag din bylt op fra jorden,<br>du, som bor i den belejrede by.<br>","For dette siger Herren:<br>Se, denne gang<br>vil jeg slynge<br>landets indbyggere bort;<br>jeg sender trængsler over dem,<br>for at de skal finde mig.","Ve mig for min lidelse,<br>mit sår vil ikke læges.<br>Jeg sagde: Det er min sygdom,<br>den skal jeg bære.<br>","Mit telt er ødelagt, alle bardunerne sprængt,<br>mine sønner forlod mig, de er her ikke mere;<br>ingen rejser mit telt igen<br>og spænder teltdugen ud.<br>","For hyrderne er tåber,<br>de søger ikke Herren;<br>derfor lykkes intet for dem,<br>hele deres hjord er spredt.<br>","Hør lyden af et stort jordskælv,<br>det kommer fra Nordens land;<br>det gør Judas byer til ødemarker,<br>bolig for sjakaler.","Jeg ved, Herre,<br>at mennesket ikke bestemmer sin vej;<br>det står ikke i den vandrendes magt<br>at gøre sine skridt faste.<br>","Tugt mig, Herre, men med måde,<br>ikke i vrede, så du udsletter mig!<br>","Udøs din harme over de folk,<br>der ikke kender dig,<br>og over de slægter,<br>der ikke påkalder dit navn;<br>for de har fortæret Jakob, fortæret og gjort ende på ham,<br>de har lagt hans bolig øde."],["Det ord, som kom til Jeremias fra Herren:","Hør denne pagts ord, og sig dem til judæerne og til Jerusalems indbyggere.","Du skal sige til dem: Dette siger Herren, Israels Gud: Forbandet den mand, der ikke vil høre denne pagts ord,","som jeg befalede jeres fædre, dengang jeg førte dem ud af Egypten, fra jern-smelteovnen. Jeg sagde: »Adlyd mig, og følg disse ord, nøjagtigt som jeg befaler jer, så skal I være mit folk, og jeg vil være jeres Gud","og opfylde den ed, jeg tilsvor jeres fædre, om at give dem et land, der flyder med mælk og honning«, sådan som det er i dag. Jeg svarede: »Det ske, Herre.«","Herren sagde til mig: Råb alle disse ord ud i Judas byer og Jerusalems gader: Hør denne pagts ord, og følg dem!","Fra den dag jeg førte jeres fædre op fra Egypten til i dag, har jeg igen og igen indskærpet: Adlyd mig!","Men de hørte ikke og lyttede ikke, for hver vandrede i sit onde hjertes forstokkethed. Derfor lod jeg alle denne pagts ord gå i opfyldelse; jeg havde befalet, at de skulle følge dem, men de gjorde det ikke.","Herren sagde til mig: Der er afsløret en sammensværgelse blandt judæerne og Jerusalems indbyggere.","De er vendt tilbage til deres forfædres synd; de nægter at høre mine ord, og de følger andre guder og dyrker dem. Israel og Juda har brudt den pagt, jeg sluttede med deres fædre.","Derfor siger Herren: Nu bringer jeg en ulykke over dem, og de skal ikke undslippe den. Når de råber om hjælp til mig, vil jeg ikke høre dem.","Judas byer og Jerusalems indbyggere går hen og råber om hjælp til de guder, de tænder offerild for, men de kan ikke frelse dem, når ulykken kommer.","For du har lige så mange guder, som du har byer, Juda. I har bygget lige så mange altre for Skændselen, som der er gader i Jerusalem, altre, hvor I tænder offerild for Ba'al.","Du må ikke gå i forbøn for dette folk. Du må ikke holde klage eller bøn for dem, for jeg vil ikke høre, når de råber til mig i deres ulykke.","Hvad vil min elskede i mit hus,<br>når hun handler så rænkefuldt?<br>Hvis fede dyr og helligt kød<br>holdt ulykken borte fra dig,<br>da kunne du juble!<br>","Et grønt oliventræ med smukke frugter<br>kaldte Herren dig.<br>Med buldren og bragen<br>breder ilden sig i dets løv<br>og opbrænder dets grene.<br>","Hærskarers Herre, som plantede dig, truer dig med ulykke på grund af den ondskab, som Israel og Juda øvede, da de krænkede mig ved at tænde offerild for Ba'al.","Herren forkyndte mig det, så jeg forstod det, dengang du lod mig se deres gerninger.","Jeg var som et lam, der intetanende føres til slagtning. Jeg forstod ikke, at de lagde planer mod mig: »Lad os ødelægge træet og dets skud. Lad os udrydde ham af de levendes land; hans navn skal ikke nævnes mere.«<br>","Hærskarers Herre, som dømmer retfærdigt,<br>som ransager hjerte og nyrer,<br>lad mig se din hævn over dem!<br>Dig overgiver jeg min sag.<br>","Derfor siger Herren imod de mænd i Anatot, som stræber mig efter livet og siger: »Du må ikke profetere i Herrens navn, ellers skal du dø for vores hånd!«","Derfor siger Hærskarers Herre: Nu vil jeg straffe jer! De unge mænd skal dø for sværdet, og deres sønner og døtre skal dø af sult.","Der skal ikke blive nogen tilbage, for jeg bringer ulykke over mændene i Anatot i straffens år."],["Herre, du får ret,<br>når jeg anklager dig,<br>og dog må jeg gå i rette med dig:<br>Hvorfor har uretfærdige lykken med sig,<br>hvorfor lever troløse trygt?<br>","Du plantede dem, og de slog rod;<br>de groede og bar frugt.<br>De har dig på læberne,<br>men ikke i hjertet.<br>","Herre, du kender mig og ser mig,<br>du ransager mit hjerte.<br>Skil dem fra som får til slagtning,<br>indvi dem til drabets dag!<br>","Hvor længe skal landet sørge og alle markens planter visne? På grund af indbyggernes ondskab omkommer dyr og fugle, for folk siger: »Han ser ikke, hvad der bliver af os!«","Når du løber om kap med folk til fods, og det udmatter dig, hvordan vil du så kappes med folk til hest? Når du kun er tryg i et fredfyldt land, hvordan skal du så klare dig i Jordans tætte krat?","Selv dine brødre og din slægt er troløse mod dig; ja, de råber af fuld hals efter dig. Du skal ikke stole på dem, selv om de taler venligt til dig.","Jeg har forladt mit hus,<br>jeg har vraget min ejendom;<br>jeg har udleveret min elskede<br>til hendes fjender.<br>","Mit ejendomsfolk er blevet<br>som en løve i skoven;<br>det brøler imod mig,<br>derfor nærer jeg afsky for det.<br>","Mit ejendomsfolk er blevet hyæners bytte,<br>rovfugle flokkes om det.<br>Kom her, alle vilde dyr,<br>kom og æd!<br>","De mange hyrder ødelægger min vingård;<br>de nedtramper min mark,<br>de gør min dejlige mark<br>til en øde ørken.<br>","De gør den til en sørgende ødemark,<br>den ligger øde hen foran mig;<br>hele landet ligger øde,<br>for ingen tager sig af det.<br>","Voldsmænd trænger frem overalt i ørkenens nøgne land. Herrens sværd fortærer alt fra den ene ende af landet til den anden. Intet menneske kan føle sig tryg.<br>","De såede hvede, men høstede torne,<br>de sled og slæbte, det hjalp dem ikke.<br>Herrens glødende vrede<br>gjorde deres afgrøde til skamme.","Dette siger Herren om alle de onde naboer, som gør indhug i den ejendom, jeg tildelte mit folk, Israel: Jeg rykker dem op af deres jord, og Juda vil jeg rykke op sammen med dem.","Men efter at jeg har rykket dem op, vil jeg igen forbarme mig over dem og føre dem tilbage, hver til sin ejendom og hver til sit land.","Hvis de lærer af mit folk at sværge ved mit navn: »Så sandt Herren lever«, ligesom de lærte mit folk at sværge ved Ba'al, da skal de bygges op i mit folk.","Men hvis de ikke hører, vil jeg rykke dette folk op og ødelægge det, siger Herren."],["Dette sagde Herren til mig: »Gå hen og køb et bælte af hørlinned, og bind det om din lænd, men det må ikke komme i vand.«","Jeg købte bæltet, som Herren havde sagt, og bandt det om lænden.","Herrens ord kom atter til mig:","»Tag det bælte, du købte, og som du har om lænden, og drag af sted til Eufrat, og gem det i en klippespalte dér.«","Jeg drog af sted til Eufrat og gemte det, som Herren havde befalet mig.","Lang tid efter sagde Herren til mig: »Drag nu af sted til Eufrat, og hent bæltet, som jeg befalede dig at gemme dér.«","Så drog jeg af sted til Eufrat og gravede bæltet frem fra det sted, hvor jeg havde gemt det; men bæltet var ødelagt og kunne ikke bruges til noget.","Da kom Herrens ord til mig:","Dette siger Herren: Således vil jeg ødelægge det store og stolte Juda og Jerusalem.","Dette onde folk nægter at høre mine ord. De vandrer i deres hjertes forstokkethed, de følger andre guder og dyrker og tilbeder dem; det skal gå dem som dette bælte, der ikke kan bruges til noget.","For ligesom bæltet er knyttet tæt om lænden på manden, havde jeg knyttet hele Israel og Juda tæt til mig, siger Herren. De skulle være mit folk, til berømmelse, til lovsang og til herlighed; men de ville ikke høre.","Du skal sige sådan til dem: Dette siger Herren, Israels Gud: »Vinkrukker skal fyldes med vin!« Når de så svarer dig: »Vi ved da godt, at vinkrukker skal fyldes med vin!«,","skal du sige til dem: Dette siger Herren: Jeg vil fylde alle indbyggerne i dette land, kongerne, der sidder på Davids trone, præsterne og profeterne og alle Jerusalems indbyggere, så de bliver berusede.","Jeg vil knuse dem mod hinanden, både fædre og sønner, siger Herren; jeg vil ødelægge dem uden skånsel, uden barmhjertighed og nåde.","Hør efter og lyt uden hovmod,<br>for Herren taler.<br>","Giv Herren jeres Gud ære,<br>før mørket kommer,<br>før jeres fod snubler<br>i skumringens bjerge.<br>I venter lys, men han gør det til mørke,<br>han forvandler lyset til mulm.<br>","Men hvis I ikke vil høre,<br>græder jeg i det skjulte over jeres hovmod,<br>jeg græder og græder;<br>tårer strømmer fra mine øjne,<br>for Herrens hjord føres i fangenskab.","Sig til kongen og kongemoderen:<br>Stig ned fra tronen,<br>for den prægtige krone<br>er faldet af jeres hoved.<br>","Sydlandets byer er lukket,<br>ingen åbner dem.<br>Hele Juda er ført bort,<br>alle er ført bort.<br>","Løft dine øjne<br>og se dem, der kommer fra nord!<br>Hvor er nu hjorden, jeg betroede dig,<br>de prægtige får?<br>","Hvad vil du sige,<br>når man sætter dem til at herske over dig,<br>dem du selv har lært<br>at være dine elskere?<br>Veerne kommer over dig<br>som over en fødende kvinde.<br>","Du siger i dit hjerte:<br>»Hvorfor skulle dette ramme mig?«<br>Fordi din skyld er stor, bliver dine skørter slået op,<br>og dit skød bliver skændet.<br>","Hvis nubieren kunne skifte sin hud<br>og panteren sine pletter,<br>kunne I også handle godt,<br>I ondskabens lærlinge!<br>","Jeg vil sprede dem som strå,<br>der flyver for ørkenvinden.<br>","Dette er den lod, den tilmålte del,<br>du får af mig, siger Herren,<br>fordi du glemte mig<br>og stolede på løgn.<br>","Nu vil jeg slå skørterne op i dit ansigt,<br>så man ser din skam!<br>","Jeg har set dine ækle handlinger<br>på højene og på marken,<br>dine ægteskabsbrud og din vrinsken,<br>dit skamløse hor."],["Herrens ord, som kom til Jeremias, om tørken.<br>","Juda sørger,<br>deres byer sygner hen.<br>Sørgende sidder de på jorden,<br>klageråb løfter sig fra Jerusalem.<br>","Tjenerne sendes efter vand af deres herre,<br>de kommer til brønden,<br>men finder intet vand,<br>de vender hjem med tomme krukker.<br>De bliver til spot og spe og må tilhylle deres hoved.<br>","Jorden er sprukken,<br>for det har ikke regnet i landet;<br>derfor bliver bønderne til skamme<br>og må tilhylle deres hoved.<br>","Selv hinden efterlader sin nyfødte kalv på marken,<br>for der er intet grønt.<br>","Vildæslerne står på den nøgne jord<br>og snapper efter vejret som sjakaler,<br>deres øjne stirrer sig trætte,<br>for der er intet græs.","Selv om vore synder vidner imod os,<br>må du, Herre, gribe ind for dit navns skyld;<br>vore frafald er mange, mod dig har vi syndet.<br>","Du er Israels håb,<br>dets frelser i trængselstid.<br>Hvorfor er du som en fremmed i landet,<br>som en vejfarende, der kun tager ind for at overnatte?<br>","Hvorfor er du som en søvngænger,<br>som en kriger, der ikke kan sejre?<br>Du bor dog hos os, Herre,<br>dit navn er nævnt over os;<br>gå ikke fra os!","Dette siger Herren om folket her: Se, hvor de elsker at strejfe om, de sparer ikke deres fødder!<br>Men Herren glæder sig ikke over dem;<br>han husker deres skyld<br>og straffer deres synd.","Herren sagde til mig: »Du må ikke bede om lykke for dette folk.","Når de faster, hører jeg ikke deres klage, og når de bringer brændofre og afgrødeofre, tager jeg ikke mod dem; men jeg vil tilintetgøre dem med sværd, sult og pest.«","Jeg sagde: »Ak, Gud Herre! Profeterne fortæller dem, at de ikke skal frygte for sværd, og at sult ikke vil ramme dem, fordi du vil give dem tryghed og fred på dette sted.«","Men Herren sagde til mig: »Profeterne profeterer løgn i mit navn. Jeg har ikke sendt dem, jeg har ikke givet dem befaling og ikke talt til dem. Løgnesyner, falske spådomme og svig ud af deres eget hjerte profeterer de for jer.«","Derfor siger Herren mod profeterne, der profeterer i mit navn, skønt jeg ikke har sendt dem, og som siger, at sværd og sult ikke vil ramme dette land: Ved sværd og sult skal den slags profeter omkomme!","Og det folk, de profeterede for, skal slænges hen i Jerusalems gader som ofre for sult og sværd; ingen begraver hverken dem eller deres koner, deres sønner eller døtre. Jeg vil udøse deres ondskab over dem.","Du skal sige dette til dem:<br>Tårer strømmer fra mine øjne,<br>nat og dag uden ophør,<br>jomfruen, mit folks datter, ligger lemlæstet,<br>såret vil slet ikke læges.<br>","Går jeg ud på marken,<br>ligger de der, dræbt af sværdet;<br>går jeg ind i byen,<br>ligger de der, udtærede af sult.<br>Både profet og præst<br>slæbes bort til et land, de ikke kender.<br>","Har du helt forkastet Juda?<br>Har du vraget Zion?<br>Hvorfor har du slået os, så vi ikke kan blive helbredt?<br>Vi håbede på fred, men der kom intet godt,<br>på helbredelsens tid, men der kom kun rædsel.<br>","Herre, vi kender vor ondskab<br>og vore fædres skyld,<br>vi har syndet mod dig.<br>","Forkast, foragt ikke din herligheds trone<br>for dit navns skyld;<br>husk din pagt med os, bryd den ikke!<br>","Kan nogen af folkenes tomme guder sende regn?<br>Giver himlen regnskyl af sig selv?<br>Nej, det er dig, Herre,<br>vor Gud, som vi håber på,<br>det er dig, der gør alt dette."],["Herren sagde til mig: Om så Moses og Samuel stod for mit ansigt, ville jeg ikke have med dette folk at gøre; send dem bort fra mig; de skal væk.","Når de spørger dig: »Hvor skal vi gå hen?«, skal du svare dem: Dette siger Herren:<br>Den, der tilhører døden, til døden,<br>den, der tilhører sværdet, til sværdet,<br>den, der tilhører sulten, til sulten,<br>den, der tilhører fangenskabet, til fangenskabet!<br>","Jeg vil straffe dem på fire måder, siger Herren: sværdet skal dræbe dem; hundene skal slæbe dem bort; himlens fugle og jordens dyr skal æde dem og tilintetgøre dem.","Jeg gør dem til rædsel for alle jordens kongeriger på grund af det, som Hizkijas søn kong Manasse af Juda gjorde i Jerusalem.","Hvem vil vise dig skånsel, Jerusalem?<br>Hvem ynker dig?<br>Hvem drejer af fra vejen<br>for at spørge til dig?<br>","Du vragede mig, siger Herren,<br>og vendte mig ryggen;<br>jeg løftede min hånd mod dig og ødelagde dig,<br>jeg er træt af at vise medlidenhed!<br>","Jeg spredte dem med kasteskovlen<br>i landets byer;<br>jeg gjorde mit folk barnløst og tilintetgjorde det,<br>men de vendte ikke om fra deres veje.<br>","Dets enker blev talrigere end havets sand;<br>ved højlys dag sendte jeg ødelæggeren<br>imod moderen til det unge mandskab,<br>med ét lod jeg rædsel og gru falde over hende.<br>","Moderen til syv børn sygnede hen,<br>hendes liv ebbede ud,<br>hendes sol gik ned, mens det endnu var dag,<br>hun blev til spot og spe.<br>Og dem, der blev tilbage,<br>overgiver jeg til sværdet foran deres fjender,<br>siger Herren!","Ve mig, mor, at du fødte mig!<br>Jeg anklages og fordømmes af hele landet.<br>Jeg har hverken ydet eller modtaget lån,<br>men alle forbander mig.<br>","Herren sagde: Jeg vil give dig styrke,<br>for at det må gå dig godt;<br>jeg vil lade dine fjender bønfalde dig,<br>når ulykken og nøden kommer.","Kan man knuse jern, jern fra nord, og bronze?","Dine rigdomme og dine skatte<br>gør jeg til bytte,<br>det er lønnen for alle dine overtrædelser<br>overalt i dit land.<br>","Jeg vil lade dig trælle for dine fjender<br>i et land, du ikke kender,<br>for nu står min vrede i flammer,<br>den skal brænde til evig tid.","Du ved det, Herre,<br>husk mig, og tag dig af mig!<br>Skaf mig hævn over mine forfølgere,<br>vær ikke sen til vrede, så jeg rives bort.<br>Du skal vide, at jeg bærer skammen på grund af dig.<br>","Jeg fandt dine ord og slugte dem;<br>dine ord blev til fryd for mig<br>og til hjertets glæde,<br>for dit navn er nævnt over mig,<br>Herre, Hærskarers Gud.<br>","Jeg sidder ikke og jubler i muntert lag,<br>tvunget af din hånd må jeg sidde alene,<br>for du har fyldt mig med din vrede.<br>","Hvorfor er min smerte uden ende?<br>Hvorfor kan mit sår ikke læges<br>og ikke helbredes?<br>Du er blevet mig en bæk uden vand,<br>et upålideligt vandløb.","Derfor siger Herren:<br>Hvis du vil vende om, lader jeg dig vende om,<br>så du kan stå i min tjeneste.<br>Hvis du fremfører dyrebare ord og ikke tom snak,<br>skal du være min mund.<br>De vil vende sig til dig,<br>men du må ikke vende dig til dem.<br>","Over for dette folk gør jeg dig<br>til en stejl bronzemur;<br>de skal angribe dig,<br>men ikke besejre dig,<br>for jeg er med dig,<br>jeg frelser dig og redder dig, siger Herren.<br>","Jeg redder dig fra de ondes magt<br>og udfrier dig fra voldsmænds hånd."],["Herrens ord kom til mig:","Du må ikke gifte dig og få sønner og døtre på dette sted.","For dette siger Herren om de sønner og døtre, som er født på dette sted, om mødrene, som fødte dem, og om fædrene, som avlede dem i dette land:","Ramt af sygdom skal de dø. Der skal ikke holdes ligklage over dem, de skal ikke begraves, men blive til gødning på jorden; ved sværd og sult skal de omkomme, deres lig skal blive til føde for himlens fugle og jordens dyr.","Dette siger Herren: Du må ikke gå ind i et hus, hvor der er sørgefest, du må ikke deltage i ligklagen eller ynke dem, for jeg har taget min fred, min trofasthed og min barmhjertighed fra dette folk, siger Herren.","Både store og små i dette land skal dø; de skal ikke begraves, og der skal ikke holdes ligklage over dem; ingen skal snitte sig selv eller klippe sig skaldet i sorg over dem;","ingen skal bryde brødet for at trøste ham, der sørger over en død; ingen skal række et trøstebæger til ham, der sørger over sin far eller mor.","Du må ikke gå ind i et hus, hvor man holder gilde, og sidde og spise og drikke sammen med dem.","For dette siger Hærskarers Herre, Israels Gud: Her for øjnene af jer og i jeres dage gør jeg ende på fryderåb og glædesråb, brudgoms og bruds stemme.","Men når du forkynder alle disse ord for dette folk, vil de spørge dig: »Hvorfor truer Herren os med hele denne store ulykke? Hvad er vores skyld, og hvad er vores synd mod Herren vor Gud?«","Så skal du svare dem: Det er, fordi jeres fædre svigtede mig, siger Herren; de fulgte andre guder og dyrkede og tilbad dem, men mig svigtede de, og min lov holdt de ikke.","I har handlet endnu værre end jeres fædre; hver af jer vandrede i sit onde hjertes forstokkethed uden at høre på mig.","Jeg slænger jer bort fra dette land til et land, som hverken I eller jeres fædre har kendt; dér skal I dyrke andre guder dag og nat. Jeg viser jer ingen nåde.","Men der skal komme dage, siger Herren, da man ikke mere siger: »Så sandt Herren lever, som førte israelitterne op fra Egypten,«","men siger: »Så sandt Herren lever, som førte israelitterne op fra Nordens land og fra alle de lande, han fordrev dem til.« Jeg vil føre dem tilbage til den jord, jeg gav deres fædre.","Jeg sender bud efter mange fiskere, siger Herren; de skal fange dem. Derefter sender jeg bud efter mange jægere; de skal jage dem på hvert bjerg og hver høj og i klippespalterne,","for mine øjne er rettet mod deres færd; den kan ikke skjules for mig, og deres skyld kan ikke gemmes for mig.","Først giver jeg dem dobbelt igen for deres skyld og synd, for de har vanhelliget mit land; de har fyldt min arvelod med deres ækle og afskyelige ådselsguder.","Herren er min styrke og mit værn,<br>min tilflugt på nødens dag;<br>til dig skal folkene komme<br>fra jordens ender og sige:<br>»Vore fædre arvede kun løgn,<br>tomme guder, der intet gavner.«<br>","Kan et menneske lave sig guder?<br>Det bliver ikke til guder!<br>","Men nu skal jeg vise dem,<br>ja, denne gang skal jeg vise dem<br>min magt og min styrke;<br>så skal de forstå, at mit navn er Jahve!"],["Judas synd er optegnet med en jerngriffel, ridset med en diamant på deres hjerters tavle og på deres altres horn,","så deres sønner husker altrene og Ashera-pælene under alle grønne træer og på alle høje bakker,","på bjergene og på marken.<br>Dine rigdomme og alle dine skatte<br>gør jeg til bytte,<br>det er betalingen for alle dine overtrædelser<br>overalt i dit land.<br>","Du må give afkald på det land,<br>jeg gav dig i eje.<br>Jeg vil lade dig trælle for dine fjender<br>i et land, du ikke kender,<br>for min vrede står i flammer,<br>den skal brænde til evig tid.","Dette siger Herren:<br>Forbandet den mand, som stoler på mennesker<br>og søger sin styrke hos dødelige,<br>men hvis hjerte viger fra Herren.<br>","Han bliver som en busk i ørkenen,<br>han ser ikke lykken komme,<br>han skal bo i stenørkenen,<br>i saltlandet, hvor ingen kan bo.<br>","Velsignet den mand, som stoler på Herren<br>og tager sin tilflugt hos ham.<br>","Han bliver som et træ, der er plantet ved bækken;<br>det sender sine rødder mod vandløbet,<br>det frygter ikke, når sommerheden kommer,<br>dets blade er grønne.<br>Det bekymrer sig ikke i tørkeår<br>og holder ikke op med at bære frugt.","Hjertet er det mest bedrageriske af alt,<br>det er uhelbredeligt, hvem kan gennemskue det?<br>","Jeg, Herren, udforsker hjertet<br>og ransager nyrerne.<br>Jeg giver enhver efter hans færd<br>og efter hans gerninger.<br>","Som en agerhøne, der ruger på æg, den ikke har lagt,<br>er den, der uretmæssigt skaffer sig rigdom;<br>midt i livet må han forlade den,<br>ved sine dages ende står han som tåbe.","Vort hellige sted er en herligheds trone,<br>ophøjet fra først af.<br>","Herren er Israels håb,<br>enhver, der forlader dig, bliver til skamme,<br>de, som fjerner sig fra dig, skrives i støvet,<br>for de har forladt Herren, kilden med levende vand.","Helbred mig, Herre, så jeg bliver helbredt,<br>frels mig, så jeg bliver frelst,<br>for du er min lovsang.<br>","Nu spørger de mig:<br>»Hvad bliver der af Herrens ord? Lad det dog ske!«<br>","Jeg har ikke tigget dig om ulykken,<br>jeg har ikke ønsket dagen uden håb;<br>du ved, hvad der er kommet over mine læber,<br>du har det for øje.<br>","Bliv ikke til rædsel for mig,<br>vær min tilflugt på ulykkens dag!<br>","Lad mine forfølgere blive til skamme, så jeg ikke bliver det,<br>lad dem gribes af rædsel,<br>så jeg ikke bliver det.<br>Send ulykkens dag over dem,<br>knus dem, og knus dem igen!","Dette sagde Herren til mig: Gå hen og stil dig i folkets sønners port, som Judas konger går ud og ind igennem, og i alle Jerusalems porte.","Du skal sige til dem: »Hør Herrens ord, Judas konger, alle judæere og alle Jerusalems indbyggere, som går ind gennem disse porte!","Dette siger Herren: Tag jer i agt! I må ikke bære noget ind gennem Jerusalems porte på sabbatsdagen.","I må ikke bære noget ud af jeres hus på sabbatsdagen. I må ikke gøre noget som helst arbejde; I skal holde sabbatsdagen hellig, sådan som jeg befalede jeres fædre.«","Men de hørte ikke og lyttede ikke; de gjorde nakken stiv og ville ikke høre og tage ved lære.","Hvis I vil adlyde mig, siger Herren, og lade være med at bære noget ind gennem denne bys porte på sabbatsdagen, men holde den hellig og ikke gøre noget som helst arbejde på den,","så skal konger og stormænd, der sidder på Davids trone, og som har heste og vogne, gå gennem denne bys porte, både de selv og deres stormænd, judæerne og Jerusalems indbyggere, og denne by skal være beboet til evig tid.","De skal komme fra Judas byer og Jerusalems omegn, fra Benjamins land og fra Lavlandet, fra Bjerglandet og fra Sydlandet; de skal bringe brændofre og slagtofre, afgrødeofre og røgelse, og de skal bringe takofre til Herrens tempel.","Men hvis ikke I vil adlyde mig og holde sabbatsdagen hellig og lade være med at bære noget og gå gennem Jerusalems porte på sabbatsdagen, så vil jeg sætte ild på Jerusalems porte, så den fortærer dens borge, og den skal aldrig slukkes."],["Det ord, som kom til Jeremias fra Herren:","Gå ned til pottemagerens hus; der skal du få mine ord at høre.","Så gik jeg ned til pottemagerens hus; han sad og arbejdede ved drejeskiven.","Når det kar, som pottemageren var i gang med at forme af ler med hånden, mislykkedes, lavede han det om til et andet kar, som han nu ville have det.","Da kom Herrens ord til mig:","Kan jeg ikke gøre med jer, Israels hus, som denne pottemager gør? siger Herren. Som leret i pottemagerens hånd er I i min hånd, Israels hus.","Snart truer jeg et folk eller et kongerige med at rykke det op med rode, rive det ned og ødelægge det.","Men hvis det folk, jeg har truet, vender om fra sin ondskab, så fortryder jeg den ulykke, som jeg har planlagt mod det.","Snart lover jeg et folk eller et kongerige at bygge det op og plante det.","Men hvis det gør, hvad der er ondt i mine øjne, og ikke adlyder mig, fortryder jeg det gode, jeg lovede at gøre mod det.","Sig nu til judæerne og Jerusalems indbyggere: Dette siger Herren: Nu former jeg en ulykke mod jer og lægger planer mod jer. Vend jer dog alle fra jeres onde vej, og gør jeres færd og jeres gerninger gode!","Men de vil sige: Vi holder ikke op! Vi vil følge vores egne planer og handle efter vores onde hjertes forstokkethed.","Derfor siger Herren:<br>Spørg blandt folkene:<br>»Hvem har hørt mage?«<br>De mest grufulde ting<br>har Israels jomfru gjort.<br>","Mon Libanons sne<br>forsvinder fra klippetoppene?<br>Tørrer det strømmende vand ud,<br>de rislende kilder?<br>","Men mit folk har glemt mig,<br>forgæves tænder de offerild.<br>De snubler på deres veje,<br>de ældgamle stier;<br>de må gå ad spor,<br>hvor der ikke er bygget vej.<br>","De lægger deres land øde,<br>for evigt pifter man hånligt;<br>alle, der kommer forbi, skal gyse<br>og ryste på hovedet.<br>","Som østenvinden vil jeg sprede dem<br>foran fjenden;<br>jeg vender ryggen til dem, ikke ansigtet,<br>på deres ulykkes dag.","De sagde: »Kom, lad os lægge planer mod Jeremias, for hverken præstens belæring eller den vises råd eller profetens ord slår fejl; kom, lad os lukke munden på ham, lad os ikke lytte til hans ord.«<br>","Herre, lyt til mig,<br>og hør, hvad mine anklagere siger!<br>","Skal godt gengældes med ondt?<br>De har gravet en grav for mig.<br>Husk, at jeg stod i din tjeneste<br>for at tale deres sag<br>og vende din harme bort fra dem.<br>","Overlad derfor deres sønner til sulten,<br>og overgiv dem til sværdet.<br>Deres hustruer skal blive enker,<br>de skal berøves deres børn,<br>deres mænd skal rammes af døden<br>og de unge hugges ned af sværdet i krig.<br>","Der høres skrig fra deres huse,<br>når du i et nu sender røvere over dem.<br>De har gravet en grav for at fange mig<br>og sat fælder for mine fødder.<br>","Men du, Herre, kender<br>alle deres anslag mod mit liv.<br>Tilgiv ikke deres skyld,<br>udslet ikke deres synd!<br>Lad dem snuble for dit ansigt,<br>grib ind mod dem, når din vrede kommer!"],["Dette sagde Herren: Gå hen og køb dig en krukke af ler; tag nogle af folkets ældste og af præsternes ældste med dig,","og gå ud i Hinnoms søns dal ved indgangen til Potteskårporten. Dér skal du udråbe de ord, jeg taler til dig.","Du skal sige: Hør Herrens ord, Judas konger og Jerusalems indbyggere! Dette siger Hærskarers Herre, Israels Gud: Nu bringer jeg over dette sted en ulykke, som får det til at runge i ørerne på alle, der hører om den;","for de har svigtet mig og misbrugt dette sted og tændt offerild for andre guder, som hverken de eller deres fædre eller Judas konger har kendt; de har fyldt dette sted med uskyldiges blod.","De har bygget offerhøje for Ba'al for at brænde deres sønner som brændofre til Ba'al. Det har jeg aldrig befalet, jeg har aldrig talt om det eller haft det i tankerne.","Derfor skal der komme dage, siger Herren, da dette sted ikke længere skal kaldes Tofet eller Hinnoms søns dal, men Drabets dal.","Jeg vil standse Judas og Jerusalems forehavender på dette sted; jeg lader dem falde for sværdet foran deres fjender og giver dem i hænderne på dem, der stræber dem efter livet, og deres lig giver jeg til føde for himlens fugle og jordens dyr.","Jeg gør denne by til ødemark, til noget man pifter hånligt ad; alle, der kommer forbi, skal gyse og pifte hånligt over alle dens sår.","Jeg giver dem kødet af deres sønner og døtre at æde; de skal æde hinandens kød i den nød og trængsel, som deres fjender og de, der stræber dem efter livet, forvolder dem.","Du skal knuse krukken for øjnene af de mænd, som fulgte med dig,","og sige til dem: Dette siger Hærskarers Herre: Som man knuser en pottemagers kar, så det ikke kan sættes sammen igen, sådan vil jeg knuse dette folk og denne by. Der skal begraves så mange i Tofet, at der ikke bliver en gravplads tilbage.","Sådan vil jeg gøre med dette sted og dets indbyggere, siger Herren; jeg gør denne by til et Tofet!","Jerusalems huse og Judas kongers huse skal blive urene ligesom stedet Tofet, alle de huse, hvor de tændte offerild på taget for hele himlens hær og udgød drikofre for andre guder.","Så kom Jeremias tilbage fra Tofet, hvor Herren havde sendt ham hen at profetere. Han stillede sig i forgården til Herrens tempel og sagde til hele forsamlingen:","Dette siger Hærskarers Herre, Israels Gud: Over denne by og over alle landets byer bringer jeg al den ulykke, jeg har truet den med, for de har gjort nakken stiv og vil ikke høre på mine ord."],["Da præsten Pashkur, Immers søn, der var overopsynsmand i Herrens tempel, hørte Jeremias profetere disse ord,","slog han profeten Jeremias og lod ham lægge i blokken i den øvre Benjamin-port til Herrens tempel.","Og da Pashkur næste dag løslod Jeremias fra blokken, sagde Jeremias til ham: Herren kalder dig ikke mere Pashkur, men Alle-Vegne-Rædsel.","For dette siger Herren: Jeg gør dig til rædsel for dig selv og alle dine venner; de skal falde for deres fjenders sværd, mens du ser på det. Hele Juda giver jeg i babylonerkongens magt; han skal føre dem bort til Babylon og hugge dem ned med sværd.","Jeg overgiver denne bys rigdom og gods, alle dens kostbarheder og Judas kongers skatte til deres fjender; de skal tage det som bytte og bringe det til Babylon.","Du, Pashkur, og alle, der bor i dit hus, skal gå i fangenskab; du skal komme til Babylon, og dér skal du dø og begraves, du og alle dine venner, som du har profeteret løgn for.","Du lokkede mig, Herre, og jeg lod mig lokke,<br>du var mig for stærk, og du vandt.<br>Dagen lang er jeg til latter,<br>alle spotter mig.<br>","Hver gang jeg taler, må jeg skrige,<br>råbe om vold og ødelæggelse,<br>for Herrens ord bringer mig dagen lang<br>kun spot og spe.<br>","Når jeg sagde: »Jeg vil ikke tænke på ham<br>og ikke mere tale i hans navn«,<br>kom der i mit hjerte en brændende ild,<br>den rasede i mine knogler.<br>Jeg kan ikke holde det ud,<br>jeg kan ikke bære det!<br>","Alle vegne er der rædsel,<br>jeg hører mange hviske:<br>»Angiv ham, lad os angive ham!«<br>Alle mine venner venter på,<br>at jeg skal snuble:<br>»Måske lader han sig lokke,<br>så vi kan få ram på ham<br>og hævne os på ham.«<br>","Men Herren er med mig som en vældig kriger,<br>derfor skal mine forfølgere snuble og ikke få ram på mig;<br>de bliver til skamme, det lykkes ikke for dem,<br>skændselen varer evigt, den glemmes aldrig.<br>","Hærskarers Herre, som prøver den retfærdige,<br>som ser hjerte og nyrer,<br>lad mig se din hævn over dem!<br>Dig overgiver jeg min sag.<br>","Syng for Herren,<br>lovpris Herren,<br>for han redder den fattige<br>af forbrydernes hånd.","Forbandet den dag,<br>jeg blev født,<br>den dag, min mor fødte mig,<br>skal ikke være velsignet.<br>","Forbandet den mand,<br>der bragte min far det budskab:<br>»Du har fået en søn!«<br>og gjorde ham meget glad.<br>","Det skal gå den mand som de byer,<br>Herren ødelagde uden barmhjertighed.<br>Han skal høre skrig om morgenen<br>og kampråb ved middagstid,<br>","fordi han ikke dræbte mig i moderlivet,<br>så min mor blev min grav<br>og hendes moderliv svangert for evigt.<br>","Hvorfor kom jeg ud af moderlivet<br>for kun at se ulykke og sorg,<br>så mine dage svinder hen i skam?"],["Det ord, som kom til Jeremias fra Herren, da kong Sidkija sendte Pashkur, Malkijas søn, og præsten Sefanja, Ma'asejas søn, til ham med den besked:","Spørg Herren til råds for os, for babylonerkongen Nebukadnesar angriber os; måske Herren vil gøre et af alle sine undere, så Nebukadnesar drager bort fra os.","Jeremias sagde til dem: Sådan skal I sige til Sidkija:","Dette siger Herren, Israels Gud: Hvis I tager kampen op uden for muren mod Babylons konge og kaldæerne, der belejrer jer, slår jeg våbnene i jeres hånd tilbage og samler dem i denne by.","Jeg vil tage kampen op mod jer med løftet hånd og stærk arm, i stor vrede, i harme og raseri.","Jeg dræber dem, der bor i denne by, både mennesker og dyr; de skal dø af en voldsom pest.","Judas konge Sidkija, hans hoffolk og borgerne, dem der overlever pesten, sværdet og sulten i denne by, giver jeg i hænderne på Babylons konge Nebukadnesar og i hænderne på fjenderne og på dem, som stræber dem efter livet, siger Herren. De skal hugges ned med sværd uden nåde, uden skånsel og barmhjertighed.","Du skal sige til dette folk: Dette siger Herren: Jeg stiller jer over for livets vej og dødens vej.","Den, som bliver i denne by, skal dø ved sværd, sult og pest. Den, som går ud og overgiver sig til kaldæerne, der belejrer jer, skal leve, han får livet som bytte.","For jeg vender mig mod denne by til dens ulykke, ikke til dens lykke, siger Herren. Den skal gives i babylonerkongens magt, og han skal brænde den ned.","Om Judas kongehus.<br>Hør Herrens ord,","Davids hus!<br>Dette siger Herren:<br>Fæld retfærdig dom om morgenen,<br>befri den udplyndrede fra undertrykkeren,<br>for at min harme ikke skal slå ud som ild<br>og brænde, så ingen kan slukke den,<br>på grund af jeres onde gerninger.<br>","Nu kommer jeg imod dig, du som bor i dalen,<br>du klippe på sletten, siger Herren.<br>I siger: »Hvem kan overmande os,<br>hvem kan trænge ind i vore boliger?«<br>","Jeg vil straffe jer<br>efter jeres gerninger, siger Herren;<br>jeg sætter ild på skoven,<br>den skal fortære alt omkring byen."],["Dette siger Herren: Gå ned til Judas konges palads. Der skal du tale dette ord","og sige: Hør Herrens ord, Judas konge, du som sidder på Davids trone, du og dine hoffolk og dine mænd, I som går ind gennem disse porte!","Dette siger Herren: I skal øve ret og retfærdighed og befri den udplyndrede fra undertrykkeren; I må ikke udnytte den fremmede, den faderløse og enken; I må ikke øve vold og ikke udgyde uskyldigt blod på dette sted.","Følger I omhyggeligt dette ord, skal konger, som sidder på Davids trone, og som har heste og vogne, gå ind gennem portene til dette palads, både kongen og hans hoffolk og hans mænd.","Men hvis I ikke adlyder disse ord, sværger jeg ved mig selv, siger Herren, at dette palads skal blive en ruin.","Dette siger Herren om Judas kongehus:<br>Du var mig et Gilead,<br>Libanons tinde.<br>Nu gør jeg dig til ørken,<br>til byer uden beboere.<br>","Jeg indvier ødelæggere til krig mod dig,<br>bevæbnede mænd;<br>de skal fælde dine prægtige cedre<br>og kaste dem på bålet.<br>","Mange folkeslag skal komme forbi denne by og spørge hinanden: »Hvorfor har Herren handlet således med denne store by?«","Og man skal svare: »Det er, fordi de svigtede pagten med Herren deres Gud og tilbad og dyrkede andre guder.«","Græd ikke over den døde, ham skal I ikke ynke.<br>Nej, græd over ham, der drog bort,<br>for han skal ikke vende tilbage<br>og se sit fædreland igen.<br>","For dette siger Herren om Judas konge Shallum, Josijas søn, der blev konge efter sin far, Josija, og som måtte forlade dette sted: Han vender ikke tilbage hertil!","For han skal dø på det sted, han blev ført bort til, og ikke se dette land igen.","Ve den, der bygger sit hus med uretfærdighed,<br>sine højsale med uret;<br>han lader sine landsmænd trælle uden betaling,<br>arbejderne giver han ikke løn.<br>","Han siger: Jeg bygger mig et rummeligt hus<br>med luftige sale.<br>Han sætter vinduer i det,<br>lægger cedertræsloft<br>og maler det rødt.<br>","Er det med dit prangende cedertræ,<br>du viser, du er konge?<br>Også din far havde mad og drikke,<br>men han øvede ret og retfærdighed,<br>og det gik ham godt.<br>","Han fældede retfærdig dom for hjælpeløse og fattige,<br>og det gik ham godt.<br>Er det ikke at kende mig?<br>siger Herren.<br>","Men du har ikke øje og tanke<br>for andet end vinding<br>og for at udgyde uskyldigt blod,<br>for at undertrykke og mishandle.<br>","Derfor siger Herren om Judas konge Jojakim, Josijas søn:<br>Der skal ikke holdes ligklage over ham:<br>Ak og ve, min broder! Ak og ve, broder!<br>Der skal ikke holdes ligklage over ham:<br>Ak og ve, herre! Ak og ve, konge!<br>","Han skal begraves som et æsel,<br>slæbes bort og smides<br>uden for Jerusalems porte.","Gå op på Libanon, og skrig,<br>løft din røst i Bashan,<br>skrig fra Abarim,<br>for alle dine elskere er knust!<br>","Jeg talte til dig, dengang du var sorgløs,<br>men du sagde: »Jeg vil ikke høre!«<br>Det var din færd, fra du var ung,<br>at du ikke adlød mig.<br>","Alle dine hyrder får stormen til hyrde,<br>og dine elskere skal gå i fangenskab.<br>Da skal du fyldes af skam og skændsel<br>på grund af al din ondskab,<br>","du som bor på Libanon<br>og bygger rede i cedertræer.<br>Hvor du stønner, når du får veer<br>og smerter som en fødende kvinde!","Så sandt jeg lever, siger Herren, skal Judas konge Konja, Jojakims søn, ikke længere være seglring på min højre hånd. Jeg river dig af min finger!","Så giver jeg dig i hænderne på dem, som stræber dig efter livet, dem du gruer for, i hænderne på babylonerkongen Nebukadnesar og på kaldæerne.","Jeg slænger dig og din mor, som fødte dig, hen til et andet land, hvor I ikke blev født, og dér skal I dø.","Det land, de længes tilbage til, skal de ikke vende hjem til.","Er denne Konja da en værdiløs krukke, som slås itu, eller et ubrugeligt kar? Hvorfor skal han og hans slægt slænges hen og kastes bort til et land, de ikke kender?<br>","Land, land, land,<br>hør Herrens ord!<br>","Dette siger Herren:<br>Skriv denne mand op som barnløs,<br>en mand hvis liv mislykkes;<br>for det skal ikke lykkes nogen af hans efterkommere<br>at tage sæde på Davids trone<br>og på ny herske over Juda."],["Ve de hyrder, som leder vild, og som spreder de får, jeg har på græs, siger Herren.","Derfor siger Herren, Israels Gud, om de hyrder, som vogter mit folk: I spredte mine får og fordrev dem, og I tog jer ikke af dem. Nu vil jeg straffe jer for jeres onde gerninger, siger Herren.","Men dem, der er tilbage af mine får, vil jeg samle fra alle de lande, jeg fordrev dem til. Jeg fører dem tilbage til deres græsgang, og de skal blive frugtbare og talrige.","Jeg sætter hyrder over dem, som skal vogte dem. Ingen skal længere frygte og være bange, og der skal ikke mangle nogen af dem, siger Herren.","Der skal komme dage, siger Herren, da jeg lader en retfærdig spire fremstå af Davids slægt. Han skal være konge med indsigt og øve ret og retfærdighed i landet.","I hans dage skal Juda frelses og Israel ligge trygt. Han skal få dette navn »Herren er vor Retfærdighed«.","Derfor skal der komme dage, siger Herren, da man ikke mere siger: »Så sandt Herren lever, som førte israelitterne op fra Egypten«,","men siger: »Så sandt Herren lever, som førte Israels efterkommere op og bragte dem hjem fra Nordens land« – og fra alle de lande, jeg fordrev dem til, så de kunne bo på deres egen jord.","Om profeterne.<br>Hjertet er knust i mit indre,<br>mine knogler ryster!<br>Jeg er som en beruset,<br>som en, der har fået for meget vin;<br>det er på grund af Herren,<br>på grund af hans hellige ord.<br>","Landet er fuldt<br>af horkarle,<br>på grund af forbandelsen sørger landet,<br>steppens græsgange visner.<br>De løber efter det onde,<br>de har deres styrke i uretten.<br>","Både profeter og præster er gudløse,<br>selv i mit hus har jeg mødt deres ondskab,<br>siger Herren.<br>","Derfor bliver deres vej glat,<br>de stødes ud i mørket,<br>og dér skal de falde.<br>For jeg bringer ulykke over dem<br>i straffens år,<br>siger Herren.","Blandt Samarias profeter<br>har jeg set forfærdelige ting;<br>de profeterede ved Ba'al<br>og førte mit folk Israel vild.<br>","Blandt Jerusalems profeter<br>har jeg set grufulde ting;<br>de horer og farer med løgn,<br>de opmuntrer forbryderne,<br>så ingen vender om<br>fra sin ondskab.<br>De er alle blevet som Sodoma,<br>byens indbyggere er som Gomorra.<br>","Derfor siger Hærskarers Herre om profeterne:<br>Jeg giver dem malurt at spise<br>og gift at drikke;<br>for gudløsheden har bredt sig<br>fra Jerusalems profeter til hele landet.","Dette siger Hærskarers Herre:<br>Lyt ikke til profeternes ord!<br>De profeterer for jer,<br>men de forblinder jer;<br>syner forkynder de ud af eget hjerte<br>og ikke af Herrens mund.<br>","Til dem, der lader hånt om mig, siger de:<br>»Herren har sagt: Nu bliver der fred«,<br>og til alle, der vandrer i hjertets forstokkethed, siger de:<br>»Ulykken rammer jer ikke.«<br>","Men hvem står i Herrens råd<br>og ser og hører hans ord?<br>Hvem lytter til mit ord<br>og hører efter?<br>","Herrens storm bryder frem med vrede, en hvirvelstorm, der hvirvler over hovedet på de ugudelige.","Herrens vrede lægger sig ikke, før han har iværksat og gennemført sit hjertes planer. Til sidst skal I forstå dem!","Jeg har ikke sendt profeterne,<br>alligevel farer de frem;<br>jeg har ikke talt til dem,<br>alligevel profeterer de.<br>","Hvis de stod i mit råd,<br>ville de forkynde mine ord for mit folk<br>og få dem til at vende om fra deres onde vej<br>og fra deres onde gerninger.<br>","Er jeg kun Gud her på stedet? siger Herren,<br>er jeg ikke også Gud langt borte?<br>","Hvem kan skjule sig på steder,<br>hvor jeg ikke kan få øje på ham?<br>siger Herren.<br>Er det ikke mig, der fylder<br>både himmel og jord?<br>siger Herren.","Jeg har hørt de profeter, der profeterer løgn i mit navn, sige: »Jeg har drømt, jeg har drømt!«","Hvor længe skal det vare? Har profeterne kun tanke for at profetere løgn og svig ud af eget hjerte?","Med deres drømme, som de fortæller hinanden, pønser de på at få mit folk til at glemme mit navn, sådan som deres fædre glemte mit navn for Ba'al.","Lad den profet, der har haft en drøm, fortælle drømmen; men den, der har mit ord, skal tale mit ord i sandhed.<br>Hvad har strå med kerne at gøre?<br>siger Herren.<br>","Er mit ord ikke som ild?<br>siger Herren,<br>som en hammer, der knuser klippen?<br>","Derfor kommer jeg over profeterne,<br>siger Herren,<br>for de stjæler mine ord fra hinanden.","Nu kommer jeg over profeterne, siger Herren, for de lader tungen løbe og siger: »Han har talt.«","Nu kommer jeg over dem, der profeterer løgnedrømme, siger Herren; de fortæller deres drømme og fører mit folk vild med deres løgn og snak. Jeg har ikke sendt dem og har ikke givet dem befaling, og de er ikke til gavn for dette folk, siger Herren.","Når dette folk eller en profet eller præst spørger dig: »Hvad er Herrens orakel?«, skal du svare dem: I er byrden, og jeg kaster jer fra mig, siger Herren.","Hvis en profet, en præst eller en af folket siger »Herrens orakel«, vil jeg straffe den mand og hans hus.","Sådan skal I spørge hinanden, mand og mand imellem: »Hvad har Herren svaret, hvad har Herren talt?«","Men ordene »Herrens orakel« må I aldrig mere nævne, for et orakel er et menneskes eget ord, og I fordrejer ordene fra den levende Gud, Hærskarers Herre, vor Gud.","Sådan skal du spørge profeten: »Hvad har Herren svaret dig, hvad har Herren talt?«","Men »Herrens orakel« må I ikke sige! Derfor siger Herren: I siger disse ord »Herrens orakel«, skønt jeg gav jer besked om ikke at sige »Herrens orakel«.","Derfor løfter jeg jer op og kaster jer og den by, jeg gav jer og jeres fædre, bort fra mig.","Jeg bringer evig skam og skændsel over jer, og den skal aldrig blive glemt."],["Herren lod mig se: Der stod to kurve med figner foran Herrens tempel. – Det var, efter at babylonerkongen Nebukadnesar havde ført Judas konge Jekonja, Jojakims søn, og Judas stormænd, håndværkerne og finsmedene bort fra Jerusalem og bragt dem til Babylon. –","I den ene kurv var der meget gode figner, så gode som tidlige figner. I den anden kurv var der meget dårlige figner, så dårlige, at de var uspiselige.","Herren sagde til mig: »Hvad ser du, Jeremias?« Jeg svarede: »Figner! De gode figner er meget gode, og de dårlige er meget dårlige, så dårlige, at de er uspiselige.«","Herrens ord kom til mig:","Dette siger Herren, Israels Gud: De bortførte fra Juda, som jeg sendte bort fra dette sted til kaldæernes land, anerkender jeg som gode, ligesom disse gode figner.","Jeg retter mit blik mod dem, så det bliver til lykke, og jeg fører dem tilbage til dette land. Jeg bygger dem op og jævner ikke med jorden, jeg planter dem og rykker ikke op med rode.","Jeg giver dem et hjerte, så de kan kende mig og forstå, at jeg er Herren. De skal være mit folk, og jeg vil være deres Gud, når de vender om til mig af hele deres hjerte.","Dette siger Herren: Judas konge Sidkija, hans stormænd og de øvrige fra Jerusalem, både dem, der er blevet tilbage i dette land, og dem, der har slået sig ned i Egypten, vil jeg gøre med som med de dårlige figner, der er så dårlige, at de er uspiselige; det skal blive til ulykke for dem.","Jeg gør dem til rædsel for alle jordens kongeriger, til spot og spe, til forhånelse og forbandelse alle de steder, jeg fordriver dem til.","Jeg sender sværd, sult og pest imod dem, indtil de er udryddet fra det land, jeg gav dem og deres fædre."],["Det ord, som kom til Jeremias om hele Judas folk i Josijas søn kong Jojakim af Judas fjerde regeringsår; det var babylonerkongen Nebukadnesars første år.","Det var det ord, profeten Jeremias talte til alle judæerne og til alle Jerusalems indbyggere:","I treogtyve år, fra Amons søn kong Josija af Judas trettende regeringsår til i dag, er Herrens ord kommet til mig. Jeg har talt til jer igen og igen, men I ville ikke høre.","Igen og igen har Herren sendt sine tjenere, profeterne, til jer, men I hørte ikke og lyttede ikke,","når de sagde: »Vend om fra jeres onde vej og jeres onde gerninger; så skal I bo på den jord, Herren gav jer og jeres fædre, fra evighed til evighed.","I må ikke følge andre guder og dyrke og tilbede dem, I må ikke krænke mig med jeres hænders værk, så vil jeg ikke handle ondt mod jer.«","Men I ville ikke adlyde mig, siger Herren, og I har krænket mig med jeres hænders værk til ulykke for jer selv.","Derfor siger Hærskarers Herre: Fordi I ikke ville høre mine ord,","siger Herren, sender jeg nu bud efter alle Nordens folk og efter min tjener, Babylons konge Nebukadnesar; jeg fører dem imod dette land og dets indbyggere og imod alle folkene rundt om. Jeg lægger band på dem og gør dem til ødemark, til noget man pifter hånligt ad, til ruiner for evigt.","Jeg gør ende på fryderåb og glædesråb, brudgoms og bruds stemme, kværnens lyd og lampens lys.","Hele dette land skal blive til ruiner og ødemark, og folkene skal være trælle for Babylons konge i halvfjerds år.","Men når der er gået halvfjerds år, vil jeg straffe Babylons konge og folket dér for deres synd, siger Herren; også kaldæernes land straffer jeg og gør det til evig ørken.","Alle de ord, jeg har truet dette land med, lader jeg gå i opfyldelse. Det er alt det, der er skrevet i denne bog, som Jeremias har profeteret imod alle folkene.","De skal selv komme til at trælle for mange folk og mægtige konger; jeg gengælder dem efter deres gerning og deres hænders værk.","Dette sagde Herren, Israels Gud, til mig: »Tag dette bæger vin, vredens bæger, af min hånd, og lad alle de folkeslag, jeg sender dig til, drikke af det.","De skal drikke og rave omkring og te sig som afsindige på grund af sværdet, jeg sender ind blandt dem.«","Så tog jeg bægeret af Herrens hånd og lod alle de folk, Herren sendte mig til, drikke af det:","Jerusalem, Judas byer og dets konger og stormænd, for de skulle gøres til ruiner og ødemark, til noget, man pifter hånligt ad og forbander, sådan som det er i dag;","endvidere egypterkongen Farao, hans hoffolk, hans stormænd og alle hans mænd;","alle araberne, alle kongerne i landet Us, alle kongerne i filistrenes land, Ashkalon, Gaza, Ekron og dem, der er tilbage i Ashdod;","Edom, Moab, ammonitterne,","alle kongerne i Tyrus, alle kongerne i Sidon og kongerne fra øerne på den anden side af havet;","Dedan, Tema, Buz, alle folkene med klippede tindinger;","alle konger over araberne, der bor i ørkenen,","alle Zimris konger, alle Elams konger, alle Mediens konger,","alle Nordens konger, nær og fjern, den ene efter den anden, ja, alle kongerigerne på jorden; som den sidste skal Sheshaks konge drikke.","Du skal sige til dem: Dette siger Hærskarers Herre, Israels Gud: »Drik jer fulde, kast op, fald om, og rejs jer ikke igen, for jeg sender sværdet ind blandt jer!«","Hvis de ikke vil tage bægeret af din hånd og drikke, skal du sige til dem: Dette siger Hærskarers Herre: »I skal drikke!","Nu er jeg begyndt at handle ondt mod den by, mit navn er udråbt over; skulle I da gå fri? I går ikke fri, for jeg nedkalder sværdet over alle, der bor på jorden,« siger Hærskarers Herre.<br>","Du skal profetere alt dette for dem og sige:<br>Herren brøler fra det høje,<br>fra sin hellige bolig løfter han røsten<br>og brøler mod sin græsgang.<br>Han råber som de, der træder druer,<br>til alle, der bor på jorden,<br>","hans brøl når til jordens ende.<br>For Herren fører sag mod folkene,<br>han bringer alle mennesker for retten;<br>de gudløse overgiver han til sværdet,<br>siger Herren.<br>","Dette siger Hærskarers Herre:<br>Ulykken skal brede sig<br>fra folk til folk,<br>en vældig storm bryder løs<br>fra jordens fjerneste egne.<br>","Den dag skal de, der er dræbt af Herren, ligge over hele jorden. Der skal ikke holdes ligklage over dem, de skal ikke samles sammen og begraves, men blive til gødning på jorden.<br>","I skal jamre og skrige, I hyrder,<br>vælt jer i støvet, I, der ejer hjorden,<br>for tiden er inde, da I skal slagtes.<br>I skal knuses og falde til jorden som et kostbart kar.<br>","Hyrderne når ikke deres tilflugtssted,<br>hjordens ejere kan ikke undslippe.<br>","Hør, hyrderne skriger,<br>hjordens ejere jamrer,<br>for Herren hærger deres græsgange,<br>","de fredfyldte enge lægges øde<br>ved Herrens glødende vrede.<br>","Som en ungløve har han forladt sit skjul,<br>for deres land skal lægges øde<br>ved det ødelæggende sværd,<br>ved hans glødende vrede."],["I begyndelsen af Josijas søn kong Jojakim af Judas regering kom dette ord fra Herren:","Dette siger Herren: Stil dig i forgården til Herrens tempel; til alle dem fra Judas byer, som kommer ind for at tilbede i Herrens tempel, skal du sige alt det, jeg har befalet dig, uden at trække noget fra.","Måske vil de høre og vende om fra deres onde vej; så vil jeg fortryde den ulykke, jeg har planlagt mod dem på grund af deres onde gerninger.","Du skal sige til dem: Dette siger Herren: Hvis ikke I adlyder mig og følger den lov, jeg gav jer,","og hører mine tjenere, profeterne, som jeg igen og igen har sendt til jer, men som I ikke ville høre,","så vil jeg gøre med dette tempel som med Shilo, og jeg vil gøre denne by til en forbandelse for alle jordens folk.","Præsterne, profeterne og hele forsamlingen hørte Jeremias tale alt dette i Herrens tempel,","og da han var færdig med at tale alt det, Herren havde befalet ham at tale til forsamlingen, greb præsterne, profeterne og hele forsamlingen ham og sagde: »Du skal dø!","Hvorfor profeterer du i Herrens navn, at det skal gå dette tempel som Shilo, og at denne by skal ligge i ruiner, så ingen kan bo der?« Alle i Herrens tempel samledes om Jeremias,","og da Judas stormænd hørte det, kom de op fra kongens palads til Herrens tempel og tog sæde ved indgangen til den nye port.","Så sagde præsterne og profeterne til stormændene og til hele forsamlingen: »Denne mand er skyldig til døden, for han har profeteret mod denne by, sådan som I har hørt med egne ører.«","Da sagde Jeremias til alle stormændene og til hele forsamlingen: »Herren har sendt mig for at profetere alt det, I nu har hørt, mod dette tempel og denne by.","Men I skal gøre jeres færd og jeres gerninger gode og adlyde Herren jeres Gud, så Herren fortryder den ulykke, han har truet jer med.","Jeg er i jeres hånd; gør med mig, hvad I finder godt og rigtigt!","Men I skal vide, at hvis I dræber mig, bringer I uskyldigt blod over jer selv og over denne by og dens indbyggere, for det er i sandhed Herren, der har sendt mig til jer for at tale alt dette til jer.«","Men stormændene og hele forsamlingen sagde til præsterne og profeterne: »Denne mand er ikke skyldig til døden, for han har talt til os i Herren vor Guds navn.«","Og nogle af landets ældste stod op og sagde til hele folkets forsamling:","»Dengang Hizkija var konge i Juda, profeterede Mika fra Moreshet for alle judæerne og sagde:<br>Dette siger Hærskarers Herre:<br>Zion skal pløjes som en mark,<br>Jerusalem skal blive til ruiner<br>og tempelbjerget til kratbevoksede høje.<br>","Dræbte Judas konge Hizkija og alle judæerne ham? Nej, de frygtede Herren, og de formildede Herren, så han fortrød den ulykke, han havde truet dem med. Men vi er ved at skabe stor ulykke for os selv.«","Der var en anden mand, Shemajas søn Urija fra Kirjat-Jearim, der profeterede i Herrens navn. Han profeterede mod denne by og dette land ganske som Jeremias.","Kong Jojakim og alle hans krigere og alle stormændene hørte hans ord, og kongen ville dræbe ham. Da Urija hørte det, blev han bange og flygtede til Egypten.","Så sendte kong Jojakim Akbors søn Elnatan sammen med nogle mænd til Egypten,","og de førte Urija fra Egypten til kong Jojakim, der huggede ham ned med sværd og smed liget hen, hvor almindelige mennesker har deres grave.","Men Shafans søn Ahikam holdt hånden over Jeremias, så han ikke kom i hænderne på folket og blev dræbt."],["I begyndelsen af Josijas søn kong Jojakim af Judas regering kom dette ord til Jeremias fra Herren.","Dette sagde Herren til mig: Lav reb og stænger til et åg, og læg det over din nakke.","Så skal du sende bud til kongen af Edom og kongen af Moab, til ammonitternes konge og til kongen af Tyrus og kongen af Sidon med de sendebud, som er kommet til Judas konge Sidkija i Jerusalem.","Dem skal du give besked om at gå til deres herrer, og du skal sige til dem: Dette siger Hærskarers Herre, Israels Gud: Sådan skal I sige til jeres herrer:","I min store styrke og med løftet arm har jeg skabt jorden med de mennesker og dyr, som er på jorden, og jeg giver den, til hvem jeg vil.","Nu vil jeg give alle disse lande i min tjener Babylons konge Nebukadnesars magt. Selv de vilde dyr giver jeg ham, så de skal trælle for ham.","Alle folkeslag skal trælle for ham, og også for hans søn og hans sønnesøn, indtil timen kommer også for hans land; da skal talrige folk og store konger gøre ham til træl.","Men det folk og det rige, som ikke vil trælle for Babylons konge Nebukadnesar, og som ikke vil bøje nakken under babylonerkongens åg, det folk vil jeg straffe med sværd, sult og pest, siger Herren, indtil jeg har udryddet det ved hjælp af ham.","I skal ikke høre efter jeres profeter og spåmænd, jeres drømmetydere, jeres sandsigere og jeres troldmænd, når de siger til jer: »I kommer ikke til at trælle for babylonerkongen.«","De profeterer løgn for jer, så I bliver fjernet fra jeres jord; for jeg fordriver jer, så I går til grunde.","Men det folk, som bøjer nakken under babylonerkongens åg og træller for ham, lader jeg blive boende på sin jord, siger Herren; det skal dyrke den og bo på den.","Alt dette talte jeg til Judas konge, Sidkija. Jeg sagde: Bøj nakken under babylonerkongens åg, og træl for ham og hans folk, så skal I leve.","Hvorfor vil I dø, du og dit folk, ved sværd, sult og pest, sådan som Herren har truet det folk, der ikke vil trælle for babylonerkongen?","Lyt ikke til de profeter, der siger til jer: »I kommer ikke til at trælle for babylonerkongen.« De profeterer løgn for jer!","Jeg har ikke sendt dem, siger Herren, og de profeterer løgn i mit navn; derfor fordriver jeg jer, så I og de profeter, der profeterer for jer, går til grunde.","Men til præsterne og til hele dette folk talte jeg og sagde: Dette siger Herren: Lyt ikke til de profeter, der profeterer for jer og siger: »Karrene fra Herrens tempel skal snart blive bragt tilbage fra Babylon.« De profeterer løgn for jer!","I skal ikke høre efter dem. I skal trælle for babylonerkongen, så skal I leve. Hvorfor skal denne by lægges i ruiner?","Men hvis de er profeter, der har Herrens ord, skal de indtrængende bede Hærskarers Herre om, at de kar, der er tilbage i Herrens tempel og i Judas konges palads og i Jerusalem, ikke skal komme til Babylon.","For dette siger Hærskarers Herre om søjlerne, om Havet, om vognstellene og om resten af karrene, der er tilbage i denne by,","dem babylonerkongen Nebukadnesar ikke tog med, da han førte Judas konge Jekonja, Jojakims søn, i eksil fra Jerusalem til Babylon sammen med alle de fornemme i Juda og Jerusalem;","ja, dette siger Hærskarers Herre, Israels Gud, om de kar, der er tilbage i Herrens tempel og i Judas konges palads og i Jerusalem:","De bliver bragt til Babylon, og dér skal de blive til den dag, jeg drager omsorg for dem og bringer dem tilbage til dette sted, siger Herren."],["I dette år, i begyndelsen af kong Sidkija af Judas regering, i det fjerde år, i den femte måned, talte profeten Hananja, Azzurs søn, fra Gibeon, til mig i Herrens tempel. I nærværelse af præsterne og hele forsamlingen sagde han:","»Dette siger Hærskarers Herre, Israels Gud: Jeg vil bryde babylonerkongens åg.","Alle de kar fra Herrens tempel, som Babylons konge Nebukadnesar tog fra dette sted og bragte til Babylon, bringer jeg om et par år tilbage til dette sted.","Og Judas konge Jekonja, Jojakims søn, og alle de landflygtige fra Juda, som er kommet til Babylon, fører jeg tilbage til dette sted, siger Herren. Ja, jeg bryder babylonerkongens åg.«","Profeten Jeremias svarede profeten Hananja i nærværelse af præsterne og hele den forsamling, som stod i Herrens tempel.","Han sagde: »Det ske! Måtte Herren handle sådan! Måtte Herren stadfæste de ord, du har profeteret, og bringe karrene fra Herrens tempel og alle de landflygtige tilbage fra Babylon til dette sted.","Men hør nu de ord, jeg taler til dig og til hele forsamlingen:","De profeter, der levede i gamle dage, før din og min tid, profeterede om krig, ulykke og pest for store lande og mægtige riger.","Men hvis en profet profeterer om fred, kan man vide, at det virkelig er Herren, der har sendt ham, ved at hans ord går i opfyldelse.«","Da tog profeten Hananja åget af profeten Jeremias' nakke og brækkede det.","Og Hananja sagde i nærværelse af hele forsamlingen: »Dette siger Herren: Sådan vil jeg om et par år bryde det åg, babylonerkongen Nebukadnesar har lagt på alle folkenes nakke.« Så gik profeten Jeremias sin vej.","Men efter at profeten Hananja havde brækket åget på profeten Jeremias' nakke, kom Herrens ord til Jeremias:","Gå hen og sig til Hananja: Dette siger Herren: Du brækkede et åg af træ; i stedet skal du lave et åg af jern.","For dette siger Hærskarers Herre, Israels Gud: Jeg lægger et jernåg over alle disse folks nakke, for at de skal trælle for Babylons konge Nebukadnesar; de skal trælle for ham. Selv de vilde dyr giver jeg ham.","Profeten Jeremias sagde til profeten Hananja: »Hør, Hananja! Du er ikke sendt af Herren! Du har fået dette folk til at sætte sin lid til løgn.","Derfor siger Herren: Nu vil jeg sende dig bort fra jorden! Du skal dø i år, for du har prædiket frafald fra Herren.«","Profeten Hananja døde samme år i den syvende måned."],["Dette er det brev, profeten Jeremias sendte fra Jerusalem til de overlevende ældste blandt de landflygtige og til præsterne, profeterne og alle dem, som Nebukadnesar havde ført bort fra Jerusalem til Babylon.","Det skrev han, efter at kong Jekonja og kongemoderen havde forladt Jerusalem tillige med hofmændene, Judas og Jerusalems stormænd, håndværkerne og finsmedene.","Han sendte brevet med Shafans søn El'asa og Hilkijas søn Gemarja, som blev sendt til babylonerkongen Nebukadnesar i Babylon af Judas konge Sidkija. Det lød:","Dette siger Hærskarers Herre, Israels Gud, til alle de landflygtige, som jeg har ført bort fra Jerusalem til Babylon:","Byg huse og bo i dem, plant haver og spis frugten fra dem;","gift jer og få sønner og døtre, find koner til jeres sønner og gift jeres døtre bort, så de kan få sønner og døtre! Bliv flere derovre, ikke færre!","Stræb efter lykke og fremgang for den by, jeg førte jer bort til, og bed til Herren for den; går det den godt, går det også jer godt.","For dette siger Hærskarers Herre, Israels Gud: Lad jer ikke forføre af profeterne blandt jer og af jeres spåmænd; og hør ikke efter de drømme, de har;","for de profeterer løgn for jer i mit navn; jeg har ikke sendt dem, siger Herren.","Dette siger Herren: Først når der er gået halvfjerds år i Babylon, vil jeg drage omsorg for jer, og jeg vil opfylde det gode løfte, jeg gav jer, og bringe jer tilbage til dette sted.","Jeg ved, hvilke planer jeg har lagt for jer, siger Herren, planer om lykke, ikke om ulykke, om at give jer en fremtid og et håb.","Råber I til mig, og går I hen og beder til mig, vil jeg høre jer.","Søger I mig, skal I finde mig. Når I søger mig af hele jeres hjerte,","er jeg at finde, siger Herren. Jeg vender jeres skæbne og samler jer fra alle de folk og fra alle de steder, jeg fordrev jer til, siger Herren; jeg fører jer tilbage til dette sted, som jeg førte jer bort fra.","I siger jo: »Herren har ladet profeter fremstå for os i Babylonien.«","Dette siger Herren om kongen, som sidder på Davids trone, og om alle dem, der bor i denne by, jeres landsmænd, som ikke måtte gå i landflygtighed sammen med jer;","dette siger Hærskarers Herre: Nu sender jeg sværd, sult og pest mod dem, og jeg gør med dem som med de fordærvede figner, der er så dårlige, at de er uspiselige.","Jeg forfølger dem med sværd, sult og pest, og jeg gør dem til rædsel for alle jordens riger, til forbandelse og til gru, til noget, man pifter hånligt ad, og til spot blandt alle de folk, jeg fordriver dem til,","fordi de ikke ville høre efter mine ord, siger Herren. Jeg sendte mine tjenere, profeterne, til dem igen og igen, men de ville ikke høre, siger Herren.","Men hør Herrens ord, alle I landflygtige, som jeg har sendt fra Jerusalem til Babylon!","Dette siger Hærskarers Herre, Israels Gud, om Kolajas søn Akab og om Ma'asejas søn Sidkija, som profeterer løgn for jer i mit navn: Jeg giver dem i Babylons konge Nebukadnesars magt, og han skal dræbe dem, mens I ser på det.","Alle de bortførte fra Juda, som er i Babylonien, skal bruge deres navn til forbandelse og sige: »Herren gøre dig som Sidkija og som Akab, som babylonerkongen ristede over ilden.«","For de begik den nedrighed i Israel at hore med deres landsmænds hustruer, og i mit navn talte de løgneord, som jeg ikke havde befalet dem. Jeg ved det og kan bevidne det, siger Herren!","Til Shemaja fra Nehelam skal du sige:","Dette siger Hærskarers Herre, Israels Gud: Du har i dit eget navn sendt brev til hele befolkningen i Jerusalem, til præsten Sefanja, Ma'asejas søn, og til alle præsterne, og skrevet:","»Herren har gjort dig til præst i stedet for Jojada, for at du kan holde opsyn i Herrens tempel med alle, der er forrykte og profeterer i henrykkelse, og lægge dem i blok og halsjern.","Hvorfor advarer du så ikke Jeremias fra Anatot, der profeterer i henrykkelse hos jer?","For han har sendt bud til os her i Babylonien og sagt: Det varer længe! Byg huse, og bo i dem, plant haver, og spis frugten fra dem!«","Dette brev læste præsten Sefanja op for profeten Jeremias,","og da kom Herrens ord til Jeremias:","Send bud til alle de landflygtige, og sig: Dette siger Herren om Shemaja fra Nehelam: Shemaja har profeteret for jer, skønt jeg ikke har sendt ham, og han har fået jer til at sætte jeres lid til løgn.","Derfor siger Herren: Jeg vil straffe Shemaja fra Nehelam og hans efterkommere. Ingen af hans slægt skal komme til at bo sammen med dette folk og opleve det gode, som jeg vil gøre for mit folk, siger Herren, for han har prædiket frafald fra Herren."],["Det ord, som kom til Jeremias fra Herren:<br>","Dette siger Herren, Israels Gud: Skriv alle de ord, jeg har talt til dig, ned i en bog!","For der skal komme dage, siger Herren, da jeg vender mit folk Israels og Judas skæbne og fører dem tilbage til det land, jeg gav deres fædre, og de skal tage det i besiddelse, siger Herren.","Det er de ord, som Herren har talt til Israel og til Juda:","Dette siger Herren:<br>Vi har hørt angstråb,<br>der er frygt, ikke fred.<br>","Spørg jer for, og se efter!<br>Mon en mand kan føde børn?<br>Hvorfor ser jeg da alle mænd<br>med hænderne på lænden<br>og med blege ansigter<br>som en fødende kvinde?<br>","Ve jer! Stor er denne dag,<br>ingen dag er som den!<br>Det er en trængselstid for Jakob,<br>men han skal komme frelst ud af den.","På den dag, siger Hærskarers Herre, vil jeg bryde åget på deres nakke og sprænge deres lænker, og de skal ikke mere tjene for fremmede.","Men de skal tjene Herren, deres Gud, og David, deres konge, som jeg lader fremstå for dem.","Men du, min tjener Jakob, vær ikke bange,<br>siger Herren,<br>Israel, lad dig ikke skræmme,<br>for jeg bringer dig frelst hjem fra det fjerne,<br>dine børn fra fangenskabets land.<br>Jakob skal vende hjem og leve roligt og trygt,<br>ingen skal jage ham bort.<br>","Jeg er med dig, siger Herren,<br>og vil frelse dig.<br>Jeg tilintetgør alle de folk,<br>jeg spredte dig iblandt.<br>Dig vil jeg ikke tilintetgøre;<br>men jeg tugter dig med måde<br>og lader dig ikke helt ustraffet.","Dette siger Herren:<br>Din lidelse er uhelbredelig,<br>dit sår vil ikke læges;<br>","ingen fører din sag,<br>såret vil ikke gro sammen og heles.<br>","Alle dine elskere glemmer dig,<br>de søger ikke til dig.<br>For med fjendeslag har jeg slået dig,<br>en grusom straf,<br>fordi din skyld var stor<br>og dine synder mange.<br>","Hvorfor skriger du over din lidelse,<br>over din ubodelige smerte?<br>Fordi din skyld var stor<br>og dine synder mange,<br>har jeg gjort dette mod dig.<br>","Men alle, der åd dig, skal selv ædes,<br>og alle dine fjender skal gå i fangenskab.<br>De, som har plyndret dig,<br>skal selv blive plyndret,<br>og alle, der tog dig som bytte,<br>gør jeg til bytte.<br>","Jeg heler dine sår,<br>læger dig efter de slag, du fik,<br>siger Herren.<br>For man kaldte dig den forstødte,<br>det er Zion,<br>som ingen søgte til.","Dette siger Herren:<br>Nu vender jeg skæbnen for Jakobs telte<br>og forbarmer mig over hans boliger.<br>Byer skal genopbygges på deres ruinhøje,<br>borge skal stå, som de stod.<br>","Der skal lyde lovsang<br>og glædeslatter fra dem.<br>Jeg gør dem talrige, få skal de ikke være;<br>jeg gør dem herlige, ringe skal de ikke være.<br>","Jakobs sønner skal være som før,<br>hans menighed skal bestå for mit ansigt.<br>Jeg straffer alle deres undertrykkere.<br>","Deres hersker skal være en af deres egne,<br>den mægtige skal udgå af deres midte.<br>Jeg lader ham komme nær og træde frem for mig.<br>For hvem ellers vil sætte livet på spil<br>ved at træde frem for mig? siger Herren.<br>","I skal være mit folk,<br>og jeg vil være jeres Gud.","Herrens storm bryder frem med vrede, en hvirvelstorm, der hvirvler over hovedet på de ugudelige.","Herrens glødende vrede lægger sig ikke, før han har iværksat og gennemført sit hjertes planer. Til sidst skal I forstå dem!"],["Til den tid, siger Herren, vil jeg være Gud for alle Israels slægter, og de skal være mit folk.<br>","Dette siger Herren:<br>Det folk, som var undsluppet sværdet,<br>fandt nåde i ørkenen,<br>Israel vandrede og fandt ro.<br>","I fortiden viste Herren sig for dem.<br>Med evig kærlighed har jeg elsket dig,<br>derfor bevarer jeg min troskab mod dig.<br>","Jeg bygger dig op, Israels jomfru,<br>du skal bygges op på ny.<br>Atter skal du gribe din pauke<br>og gå med i de glades dans.<br>","Atter skal du plante vingårde<br>i Samarias bjergland;<br>de, som planter dem, skal selv tage dem i brug.<br>","For der kommer en dag,<br>da vogterne råber i Efraims bjergland:<br>Kom, lad os drage op til Zion,<br>til Herren vor Gud!","Dette siger Herren:<br>Råb af glæde over Jakob,<br>bryd ud i jubel over det første blandt folkene;<br>forkynd under lovsang:<br>Herren har frelst sit folk,<br>Israels rest!<br>","Jeg bringer dem<br>fra Nordens land,<br>jeg samler dem fra jordens fjerneste egne.<br>Blandt dem er blinde og halte,<br>sammen med svangre og fødende,<br>en stor skare vender tilbage.<br>","Grædende kommer de,<br>jeg leder de tryglende<br>og fører dem til bække<br>ad den jævne vej, hvor de ikke snubler.<br>Jeg er Israels fader,<br>Efraim er min førstefødte.","Hør Herrens ord, I folkeslag,<br>forkynd på de fjerne øer, og sig:<br>Han, som spredte Israel, samler dem,<br>han vogter dem som hyrden sin hjord.<br>","For Herren har udfriet Jakob<br>og løskøbt ham fra hans overmand.<br>","Jublende kommer de til Zions bjerg,<br>de stråler af glæde over Herrens gode gaver,<br>over korn og vin og olie,<br>over får og køer.<br>Selv bliver de som en frodig have,<br>de skal ikke mere sygne hen.<br>","Da skal jomfruer danse af glæde,<br>unge og gamle skal juble.<br>Jeg vender deres sorg til fryd,<br>jeg trøster og glæder dem, der klager.<br>","Præsterne giver jeg rigeligt af fede ofre,<br>mit folk mættes med mine gode gaver,<br>siger Herren.","Dette siger Herren:<br>I Rama høres klageråb,<br>bitter gråd;<br>Rakel græder over sine børn,<br>hun lader sig ikke trøste<br>over sine børn, for de er borte.<br>","Dette siger Herren:<br>Græd ikke mere,<br>stands dine tårer!<br>For du får løn for din møje,<br>siger Herren;<br>de skal vende tilbage fra fjendens land.<br>","Der er håb for dine efterkommere,<br>siger Herren.<br>Dine børn skal vende tilbage til deres land.","Jeg har hørt<br>Efraim jamre:<br>»Du har tugtet mig,<br>som en utæmmet kalv blev jeg tugtet.<br>Lad mig vende om,<br>så jeg vender om,<br>for du er Herren min Gud.<br>","Når jeg vender om,<br>angrer jeg;<br>når jeg kommer til fornuft,<br>slår jeg mig på hoften,<br>for jeg fyldes af skam,<br>jeg bærer min ungdoms skændsel.«<br>","Efraim er mig en dyrebar søn,<br>han er mit yndlingsbarn.<br>Så ofte jeg nævner ham,<br>må jeg mindes ham;<br>derfor skælver mit indre,<br>jeg må forbarme mig over ham,<br>siger Herren.","Rejs varder,<br>stil vejvisere op,<br>læg mærke til vejen,<br>den vej du gik!<br>Vend tilbage, Israels jomfru,<br>vend tilbage til dine byer!<br>","Hvor længe vil du flakke om,<br>du frafaldne datter?<br>Herren skaber nyt i landet,<br>den forbandede forvandles til dronning!","Dette siger Hærskarers Herre, Israels Gud: Når jeg vender deres skæbne, skal man i Judas land og byer atter sige: Herren velsigne dig, retfærdigheds bolig, helligheds bjerg.","Dér skal Juda og alle dets byer bo sammen, både bønderne og de, som drager omkring med deres hjord.","For jeg giver den udmattede at drikke og den hensygnende at spise.","Hermed vågnede jeg og så mig om. Og min søvn havde været mig til glæde.","Der skal komme dage, siger Herren, da jeg tilsår Israel og Juda med mennesker og dyr.","Ligesom jeg vågede over, at de blev rykket op med rode og revet ned, jævnet med jorden og ødelagt og led ondt, således vil jeg våge over, at de bliver bygget op og plantet, siger Herren.","I de dage skal man ikke mere sige:<br>Fædrene spiste sure druer,<br>og sønnerne får stumpe tænder.<br>","Nej, enhver skal dø for sin egen synd; ethvert menneske, der spiser sure druer, får selv stumpe tænder.","Der skal komme dage, siger Herren, da jeg slutter en ny pagt med Israels hus og med Judas hus,","en pagt, der ikke er som den, jeg sluttede med deres fædre, den dag jeg tog dem ved hånden og førte dem ud af Egypten. De brød min pagt, skønt det var mig, der var deres herre, siger Herren.","Men sådan er den pagt, jeg vil slutte med Israels hus, når de dage kommer, siger Herren: Jeg lægger min lov i deres indre og skriver den i deres hjerte. Jeg vil være deres Gud, og de skal være mit folk.","Ingen skal længere belære sin landsmand og sin broder og sige: »Kend Herren!« For alle kender mig, fra den mindste til den største, siger Herren. Jeg tilgiver deres skyld og husker ikke længere på deres synd.","Dette siger Herren,<br>han som satte solen til at lyse om dagen<br>og bestemte månen og stjernerne til at lyse om natten,<br>han som pisker havet op, så bølgerne larmer,<br>Hærskarers Herre er hans navn:<br>","Kun hvis disse mine bestemmelser kunne brydes, siger Herren, ville Israels slægt ikke længere bestå som mit folk.","Dette siger Herren: Kun hvis himlen deroppe kunne måles og jordens grundvolde dernede kunne udforskes, ville jeg forkaste hele Israels slægt for alt det, de har gjort, siger Herren.","Der skal komme dage, siger Herren, da Herrens by skal genopbygges fra Hanan'el-tårnet til Hjørneporten.","Målesnoren går videre ligeud over Gareb-højen og drejer mod Goa.","Og hele dalen med ligene og med offerasken, alle skråningerne ned mod Kedrondalen hen til Hesteportens hjørne mod øst – det hele skal være helligt for Herren. Byen skal aldrig mere rykkes op med rode og jævnes med jorden."],["Det ord, som kom til Jeremias fra Herren i Judas konge Sidkijas tiende regeringsår; det var i Nebukadnesars attende år.","Dengang belejrede babylonerkongens hær Jerusalem, og profeten Jeremias sad fængslet i vagtgården til Judas konges palads.","Judas konge Sidkija havde ladet ham fængsle og havde sagt: Hvorfor har du profeteret: Dette siger Herren: Jeg giver denne by i Babylons konges magt; han skal indtage den.","Judas konge Sidkija undgår ikke at falde i kaldæernes hånd; han bliver givet i Babylons konges magt og skal stå ansigt til ansigt med ham.","Sidkija bliver ført til Babylon, og dér skal han blive, indtil jeg tager mig af ham, siger Herren. I får ikke noget ud af at tage kampen op med kaldæerne.","Jeremias sagde: Herrens ord kom til mig:","Hanam'el, din farbror Shallums søn, kommer til dig og siger: Køb min mark i Anatot; for du har indløsningspligten til at købe den.","Sådan som Herren havde sagt, kom Hanam'el, min farbrors søn, til mig i vagtgården og sagde til mig: Køb min mark i Anatot i Benjamin, for ifølge ejendomsretten er det dig, der har indløsningspligten, så du må købe den. Og jeg vidste, at det var Herrens ord.","Så købte jeg marken i Anatot af Hanam'el, min farbrors søn; jeg vejede sølvet af til ham, sytten sekel sølv.","Jeg underskrev dokumentet, forseglede det, skaffede vidner og afvejede sølvet på en vægt.","Så tog jeg skødet, som efter budet og lovene havde en forseglet del og en åben del.","Jeg gav skødet til Baruk, Nerijas søn, Maksejas sønnesøn, i nærværelse af min farbrors søn Hanam'el, af vidnerne, der havde underskrevet skødet, og af alle de judæere, der opholdt sig i vagtgården.","Og i deres nærvær gav jeg Baruk denne befaling:","Dette siger Hærskarers Herre, Israels Gud: Tag dette dokument, skødet med den forseglede og den åbne del, og læg det i en lerkrukke, så det kan bevares i lange tider.","For dette siger Hærskarers Herre, Israels Gud: Der skal igen købes huse, marker og vingårde her i landet.","Da jeg havde givet skødet til Baruk, Nerijas søn, bad jeg til Herren:","Ak, Gud Herre, du har skabt himlen og jorden i din store styrke og med din løftede arm. Intet er umuligt for dig!","Du øver trofasthed i tusind slægtled, men gengælder fædres skyld på deres efterkommere. Den store og vældige Gud, Hærskarers Herre er hans navn!","Stor er din plan og mægtig din gerning! Du holder et vågent øje med alle menneskers færd, og du giver enhver efter hans færd og efter hans gerninger.","Du gjorde tegn og undere i Egypten og gør det den dag i dag både i Israel og blandt andre mennesker. Du skabte dig det navn, som består den dag i dag.","Du førte dit folk Israel ud af Egypten med tegn og undere, med stærk hånd og løftet arm, med store og frygtindgydende gerninger,","og du gav dem dette land, som du havde lovet deres fædre at give dem, et land der flyder med mælk og honning,","og de kom ind og tog det i besiddelse. Men de adlød dig ikke, og fulgte ikke din lov, og de gjorde intet af det, du havde befalet dem at gøre. Så lod du hele denne ulykke ramme dem.","Voldene er nu tæt på byen; den kan snart blive indtaget. Ved sværd, sult og pest bliver den givet i kaldæernes hånd, når de går til angreb på den. Det er sket, som du har sagt. Du ser det selv.","Og så, Gud Herre, siger du til mig, at jeg skal købe marken og skaffe vidner, samtidig med at byen bliver givet i kaldæernes hånd!","Herrens ord kom til Jeremias:","Se, jeg er Herren, alle menneskers Gud. Er noget umuligt for mig?","Derfor siger Herren: Jeg giver denne by i kaldæernes hånd og i Babylons konge Nebukadnesars magt, så han kan indtage den.","Kaldæerne, som angriber byen, vil rykke ind og sætte ild på den og brænde alle de huse ned, hvor man krænkede mig og tændte offerild for Ba'al på taget og udgød drikofre for andre guder.","Helt fra deres ungdom har israelitterne og judæerne kun gjort, hvad der er ondt i mine øjne; ja, israelitterne har krænket mig med deres handlinger, siger Herren.","Lige fra den dag denne by blev bygget til i dag, har den vakt min vrede og harme, så jeg nu vil fjerne den fra mine øjne","på grund af alt det onde, israelitterne og judæerne har gjort. De har alle krænket mig, konger og stormænd, præster og profeter, judæerne og Jerusalems indbyggere.","De vendte ryggen til mig, ikke ansigtet, og skønt jeg belærte dem igen og igen, ville de ikke høre og ikke tage ved lære.","De opstillede deres ækle guder i det hus, mit navn er udråbt over, og gjorde det urent.","De byggede offerhøjene for Ba'al i Hinnoms søns dal for at ofre deres sønner og døtre til Molok. Jeg har aldrig befalet eller haft i tankerne, at de skulle gøre noget så afskyeligt og forlede Juda til synd.","Derfor siger Herren, Israels Gud, nu om denne by: I siger: »Den bliver givet i babylonerkongens magt ved sværd, sult og pest.«","Men jeg samler dem fra alle de lande, jeg fordrev dem til i min store vrede, min harme og mit raseri, og jeg fører dem tilbage til dette sted og lader dem bo trygt.","De skal være mit folk, og jeg vil være deres Gud.","Jeg giver dem ét hjerte og én vej, så de altid vil frygte mig, og det må gå dem og deres efterkommere godt.","Jeg slutter en evig pagt med dem: Jeg vil ikke vende mig fra dem, men handle godt imod dem. Jeg lægger gudsfrygt i deres hjerter, så de ikke viger fra mig.","Jeg glæder mig over dem og vil dem det godt; i fuld og oprigtig trofasthed planter jeg dem her i landet.","Dette siger Herren: Ligesom jeg bragte hele denne store ulykke over dette folk, bringer jeg nu alt det gode over dem, som jeg lover dem.","Der skal atter købes marker her i landet, selv om I siger, at det er en ødemark uden mennesker og dyr, som er givet i kaldæernes hånd.","Man skal købe marker, udfærdige dokumenter, forsegle dem og skaffe vidner i Benjamins land og i Jerusalems omegn, i Judas byer, i Bjerglandets byer, i Lavlandets byer og i Sydlandets byer, for jeg vender deres skæbne, siger Herren."],["Herrens ord kom atter til Jeremias, mens han endnu sad indespærret i vagtgården:","Dette siger Herren, han som skabte jorden, Herren som formede og grundfæstede den, hans navn er Jahve:","Kald på mig, så vil jeg svare dig og fortælle dig om store og ufattelige ting, som du ikke kender.","For dette siger Herren, Israels Gud, om denne bys og Judas kongers nedrevne huse, om voldene og om sværdet,","når kaldæerne trænger ind for at angribe og for at fylde husene med lig af mennesker, som jeg dræber i min vrede og harme, fordi jeg skjuler mit ansigt for denne by på grund af al deres ondskab:<br>","Jeg heler deres sår<br>og læger dem,<br>jeg åbenbarer for dem<br>en rigdom af fred og tryghed.<br>","Jeg vender Judas og Israels skæbne,<br>jeg genrejser dem som tidligere.<br>","Jeg renser dem for al den skyld, de pådrog sig, da de syndede imod mig, og jeg tilgiver dem alle de synder, de begik imod mig, da de brød med mig.","Det skal blive mig til berømmelse og fryd, til lovsang og herlighed blandt alle jordens folk, når de hører om alt det gode, jeg gør mod dem, og de skal bæve og skælve af glæde over alt det gode og over den fred, jeg giver byen.","Dette siger Herren: I siger om dette sted: »Det ligger i ruiner, der er ingen mennesker og dyr.« Men på dette sted, i Judas byer og i Jerusalems gader, som ligger øde hen uden mennesker, uden beboere og uden dyr,","skal der igen lyde fryderåb og glædesråb, brudgoms og bruds stemme og råbet fra dem, der bærer takofre frem til Herrens tempel: »Tak Hærskarers Herre, for han er god, hans trofasthed varer til evig tid.« Jeg vender landets skæbne, og det skal blive som tidligere, siger Herren.","Dette siger Hærskarers Herre: På dette sted, som ligger i ruiner, og hvor der hverken er mennesker eller dyr, og i alle byerne omkring det skal der igen være græsgange, hvor hyrderne kan lade fårene lejre sig.","I Bjerglandets byer, i Lavlandets byer, i Sydlandets byer, i Benjamins land, i Jerusalems omegn og i Judas byer skal fårene igen gå forbi ham, der holder tal på dem, siger Herren.","Der skal komme dage, siger Herren, da jeg opfylder det gode løfte, jeg gav Israels hus og Judas hus.","I de dage og til den tid vil jeg lade en retfærdigheds spire af Davids slægt vokse op; han skal øve ret og retfærdighed i landet.","I de dage skal Juda frelses og Jerusalem ligge trygt. Og man skal kalde den »Herren er vor Retfærdighed«.","For dette siger Herren: Der skal aldrig mangle en af Davids slægt på Israels trone.","Og der skal aldrig mangle en levitpræst til at træde frem for mig og bringe brændoffer, afgrødeoffer og slagtoffer.","Herrens ord kom til Jeremias:","Dette siger Herren: Lige så lidt min pagt med dagen og natten kan brydes, så dag og nat ikke kommer til rette tid,","kan min pagt med min tjener David brydes, så der ikke er nogen af hans slægt til at sidde som konge på hans trone; og pagten med levitpræsterne, som gør tjeneste for mig, kan heller ikke brydes.","Som himlens hær, der ikke kan tælles, og havets sand, der ikke kan måles, så talrige gør jeg min tjener Davids efterkommere og levitterne, der gør tjeneste for mig.","Herrens ord kom til Jeremias:","Har du ikke hørt, hvad dette folk siger: »To slægter udvalgte Herren, og dem har han forkastet!« De lader hånt om mit folk og regner det ikke længere for et folk.","Dette siger Herren: Så sandt som jeg har oprettet min pagt med dag og nat og givet mine bestemmelser for himmel og jord,","vil jeg ikke forkaste Jakobs efterkommere og min tjener David, men tage en af hans efterkommere til at herske over Abrahams, Isaks og Jakobs efterkommere. For jeg vender deres skæbne og forbarmer mig over dem."],["Det ord, som kom til Jeremias fra Herren, mens babylonerkongen Nebukadnesar med hele sin hær og alle jordens kongeriger, som stod under hans herredømme, og alle folkeslagene gik til angreb på Jerusalem og alle byerne omkring den:","Dette siger Herren, Israels Gud: Gå hen og sig til Judas konge Sidkija: Dette siger Herren: Jeg giver denne by i babylonerkongens magt, og han skal brænde den ned.","Selv skal du ikke undgå at falde i hans magt; du bliver grebet og givet i hans magt. Du skal stå ansigt til ansigt med ham, og du skal komme til Babylon.","Men hør nu Herrens ord, Sidkija, Judas konge! Dette siger Herren til dig: Du skal ikke dø for sværdet,","du skal dø i fred. Ligesom man tændte ild til ære for dine forfædre, de konger, som var før dig, således skal man tænde ild til ære for dig og holde dødsklage over dig med råbet »Ve, herre!« Det er det ord, jeg har talt, siger Herren.","Profeten Jeremias talte alt dette i Jerusalem til Judas konge Sidkija,","mens babylonerkongens hær gik til angreb på Jerusalem og de byer i Juda, der var tilbage, Lakish og Azeka. Kun disse to befæstede byer var tilbage af Judas byer.","Det ord, som kom til Jeremias fra Herren, da kong Sidkija havde indgået en aftale med alle i Jerusalem om, at der skulle udråbes frigivelse;","enhver skulle frigive sin hebraiske træl eller trælkvinde, så at ingen havde en judæisk broder som træl.","Alle de stormænd og borgere, som havde indgået aftalen om hver især at frigive sin træl og sin trælkvinde, så ingen mere skulle trælle for dem, holdt den og frigav dem.","Men senere fortrød de og tog de trælle og trælkvinder, som de havde frigivet, tilbage og tvang dem på ny i trældom.","Da kom Herrens ord til Jeremias:","Dette siger Herren, Israels Gud: Jeg sluttede den pagt med jeres fædre, da jeg førte dem ud af Egypten, af trællehuset:","Når syv år er gået, skal en landsmand, en hebræer, der har solgt sig til dig og har tjent dig i seks år, frigives. Jeres fædre hørte ikke på mig og lyttede ikke til mig.","Men nu har I gjort det, der er ret i mine øjne, og udråbt frigivelse enhver for sin landsmand, og I har indgået aftalen for mit ansigt i det hus, mit navn er udråbt over.","Men I fortrød, og I har vanhelliget mit navn og taget de trælle og trælkvinder, som I havde frigivet, tilbage og på ny tvunget dem i trældom.","Derfor siger Herren: Fordi I ikke hørte på mig og udråbte frigivelse enhver for sin broder og sin landsmand, vil jeg udråbe frigivelse for jer, siger Herren – frigivelse til sværd, pest og sult! Jeg gør jer til rædsel for alle jordens kongeriger.","De mænd, som overtræder min pagt og ikke overholder ordene i den aftale, de indgik for mit ansigt, da de skar kalven i to stykker og gik frem mellem de to halvdele","– det var Judas stormænd, Jerusalems stormænd, hofmændene, præsterne og storbønderne, der gik frem mellem de to halvdele af kalven –","dem giver jeg i hænderne på deres fjender og på dem, som stræber dem efter livet. Deres lig skal blive til føde for himlens fugle og jordens dyr.","Og Judas konge Sidkija og hans stormænd giver jeg i hænderne på deres fjender og på dem, som stræber dem efter livet. Jeg giver dem i hænderne på babylonerkongens hær, som nu er under opbrud bort fra jer.","For jeg befaler, siger Herren, at de skal vende tilbage til denne by og gå til angreb på den, indtage den og brænde den ned. Og Judas byer gør jeg til en ødemark, så ingen kan bo der."],["Det ord, som kom til Jeremias fra Herren, dengang Jojakim, Josijas søn, var konge i Juda:","Gå til rekabitterne, og tal til dem! Før dem til et af kamrene i Herrens tempel, og giv dem vin at drikke!","Jeg tog Ja'azanja, Jirmejas søn, Habassinjas sønnesøn, og hans brødre og hans sønner, alle rekabitterne,","og førte dem til Herrens tempel, til det kammer, der tilhørte gudsmanden Hanans disciple; han var søn af Jigdalja. Det lå ved siden af stormændenes kammer, der lå oven over dørvogteren Ma'asejas kammer; han var søn af Shallum.","Jeg satte kander, fulde af vin, og bægre foran rekabitterne og sagde til dem: »Drik noget vin!«","De svarede: »Vi drikker ikke vin, for vores stamfader Jonadab, Rekabs søn, gav os den befaling: I al fremtid må hverken I eller jeres efterkommere drikke vin,","bygge huse, så korn, plante vingårde eller have ejendom, men hele livet skal I bo i telte; så vil I få et langt liv på den jord, hvor I bor som fremmede.","Og vi har adlydt alt, hvad vores stamfader Jonadab, Rekabs søn, befalede os; vi og vores koner, vores sønner og døtre har aldrig drukket vin;","vi har aldrig bygget huse til at bo i, vi ejer hverken vingårde, marker eller korn,","men vi bor i telte. Vi overholder alt det, vores stamfader Jonadab befalede os.","Men da babylonerkongen Nebukadnesar drog op mod landet, sagde vi: Kom, lad os gå til Jerusalem, bort fra kaldæernes og aramæernes hære. Og nu bor vi i Jerusalem.«","Da kom Herrens ord til Jeremias:","Dette siger Hærskarers Herre, Israels Gud: Gå hen og sig til judæerne og til Jerusalems indbyggere: Vil I ikke tage ved lære og lytte til mine ord? siger Herren.","Rekabs søn Jonadab forbød sine efterkommere at drikke vin, og hans ord er blevet holdt i hævd; indtil i dag har de aldrig drukket vin, de har adlydt, hvad deres stamfader befalede. Jeg har talt til jer igen og igen, men I ville ikke adlyde mig.","Igen og igen har jeg sendt mine tjenere, profeterne, til jer og sagt: Vend om fra jeres onde vej, og gør jeres gerninger gode; I må ikke følge andre guder og dyrke dem. Så skal I bo på den jord, jeg gav jer og jeres fædre. Men I lyttede ikke til mig og hørte ikke på mig.","Rekabs søn Jonadabs efterkommere har holdt den befaling i hævd, som deres stamfader gav dem. Men dette folk ville ikke høre på mig.","Derfor siger Herren, Hærskarers Gud, Israels Gud: Jeg bringer hele den ulykke, jeg har truet med, over Juda og over alle Jerusalems indbyggere. Skønt jeg talte til dem, hørte de ikke, og skønt jeg råbte til dem, svarede de ikke.","Til rekabitterne sagde Jeremias: Dette siger Hærskarers Herre, Israels Gud: I adlød, hvad jeres stamfader Jonadab befalede, I holdt alle hans befalinger og gjorde alt, hvad han befalede jer.","Derfor siger Hærskarers Herre, Israels Gud: Der skal aldrig mangle en af Rekabs søn Jonadabs slægt til at træde frem for mig."],["I Josijas søn kong Jojakim af Judas fjerde regeringsår kom dette ord til Jeremias fra Herren:","Tag en bogrulle, og skriv alle de ord i den, som jeg har talt til dig mod Israel og Juda og alle folkene, fra dengang jeg begyndte at tale til dig i Josijas dage indtil i dag.","Måske vil judæerne hver især vende om fra deres onde vej, når de hører om al den ulykke, jeg planlægger mod dem; så vil jeg tilgive dem deres skyld og deres synd.","Jeremias tilkaldte Baruk, Nerijas søn, og efter Jeremias' diktat skrev Baruk alle de ord, Herren havde talt til ham, i en bogrulle.","Så gav Jeremias Baruk denne befaling: »Jeg er afskåret fra at gå ind i Herrens tempel.","Men gå du ind og læs Herrens ord, som du har skrevet i rullen efter mit diktat, for forsamlingen i Herrens tempel på en fastedag; du skal også læse dem for alle de judæere, der kommer ind fra deres byer.","Måske vil de så bønfalde Herren og hver især vende om fra sin onde vej, for stor er den vrede og harme, som Herren har udtalt over dette folk.«","Så gjorde Baruk, Nerijas søn, ganske som profeten Jeremias havde befalet ham; i Herrens tempel læste han Herrens ord op af bogen.","I den niende måned i Josijas søn kong Jojakim af Judas femte regeringsår blev der udråbt en faste for Herrens ansigt for hele Jerusalems befolkning og for alle dem, der kom ind til Jerusalem fra Judas byer.","Da læste Baruk Jeremias' ord op af bogen for forsamlingen i Herrens tempel; det foregik i skriveren Shafans søn Gemarjas kammer i den øvre forgård ved indgangen til den nye port.","Da Mika, Gemarjas søn, Shafans sønnesøn, hørte alle Herrens ord fra bogen,","gik han ned til kongens palads, til statsskriverens kammer, hvor alle stormændene opholdt sig: Statsskriveren Elishama, Shemajas søn Delaja, Akbors søn Elnatan, Shafans søn Gemarja, Hananjas søn Sidkija og alle de andre stormænd.","Dem fortalte Mika alle de ord, han havde hørt Baruk læse op af bogen for forsamlingen.","Stormændene sendte så Jehudi, Netanjas søn, Shelemjas sønnesøn, Kushis oldebarn, til Baruk med den besked: »Tag rullen, du læste op for forsamlingen, med dig, og kom!« Baruk, Nerijas søn, tog rullen og gik hen til dem;","de sagde til ham: »Sæt dig ned og læs den op for os!« Baruk læste for dem,","og da de havde hørt det, så de rædselsslagne på hinanden og sagde til Baruk: »Vi må fortælle kongen det hele.«","De spurgte Baruk: »Sig os, er det efter hans diktat, du har skrevet disse ord?«","Baruk svarede: »Ja, han dikterede mig alle disse ord, og jeg skrev dem med blæk i bogen.«","Så sagde stormændene til Baruk: »Gå hen og skjul dig sammen med Jeremias, så ingen ved, hvor I er.«","De lagde bogrullen i statsskriveren Elishamas kammer og gik så ind i paladsgården til kongen og fortalte ham det hele.","Kongen sendte Jehudi hen efter rullen, og han hentede den i statsskriveren Elishamas kammer. Så læste Jehudi den op for kongen og alle stormændene, som stod omkring ham.","Kongen sad i vinterboligen – det var den niende måned – med et kulbækken brændende foran sig,","og hver gang Jehudi havde læst tre-fire spalter, skar kongen dem af med en pennekniv og kastede dem på ilden i kulbækkenet, indtil hele rullen var brændt.","Hverken kongen selv eller nogen af hans hoffolk blev rædselsslagne eller flængede deres klæder, da de hørte ordene.","Og selv om Elnatan og Delaja og Gemarja bønfaldt kongen om ikke at brænde rullen, hørte han ikke på dem.","Kongen befalede kongesønnen Jerakme'el, Azriels søn Seraja og Abde'els søn Shelemja at få fat på skriveren Baruk og profeten Jeremias. Men Herren skjulte dem.","Efter at kongen havde brændt rullen med de ord, Baruk havde skrevet efter Jeremias' diktat, kom Herrens ord til Jeremias:","»Tag en ny bogrulle, og skriv alle de ord i den, der stod i den første, som Judas konge Jojakim har brændt.","Og til Judas konge Jojakim skal du sige: Dette siger Herren: Du brændte denne rulle og sagde: Hvorfor skrev du i den, at Babylons konge skal komme og ødelægge dette land og udrydde mennesker og dyr i det?","Derfor siger Herren om Judas konge Jojakim: Ingen af hans slægt skal sidde på Davids trone. Hans lig skal ligge slængt hen i dagens hede og nattens kulde.","Jeg vil straffe ham og hans slægt og hans hoffolk for deres synd og bringe hele den ulykke over dem og over Jerusalems indbyggere og judæerne, som jeg truede dem med, uden at de ville høre på det.«","Så tog Jeremias en ny rulle og gav den til skriveren Baruk, Nerijas søn. Efter Jeremias' diktat skrev han i den alle ordene fra den bog, Judas konge Jojakim havde brændt. Desuden blev der tilføjet mange lignende ord."],["Sidkija, Josijas søn, blev konge efter Konja, Jojakims søn; babylonerkongen Nebukadnesar gjorde ham til konge over Juda.","Men hverken han selv, hans hoffolk eller storbønderne hørte efter de ord, Herren forkyndte ved profeten Jeremias.","Kong Sidkija sendte Jukal, Shelemjas søn, og præsten Sefanja, Ma'asejas søn, til profeten Jeremias med den besked: »Bed dog for os til Herren vor Gud!«","Dengang færdedes Jeremias frit blandt folk; han var endnu ikke sat i fængsel.","Faraos hær var rykket ud fra Egypten; det havde kaldæerne, som belejrede Jerusalem, hørt rygtet om, og de var brudt op fra Jerusalem.","Herrens ord kom til profeten Jeremias:","Dette siger Herren, Israels Gud: Dette skal I sige til Judas konge, som sendte jer til mig, for at jeg skulle søge råd hos Herren: Faraos hær, som er rykket ud for at hjælpe jer, skal vende hjem til sit eget land, Egypten.","Kaldæerne skal komme tilbage og gå til angreb på denne by, indtage den og brænde den ned.","Dette siger Herren: Forled ikke jer selv til at tro, at kaldæerne virkelig vil drage bort fra jer, for det gør de ikke.","Og selv om I skulle slå hele kaldæernes hær, når den angriber jer, og der kun var hårdt sårede mænd tilbage blandt dem, så ville de rejse sig i hver sit telt og brænde denne by ned.","Da kaldæernes hær var brudt op fra Jerusalem på grund af Faraos hær,","ville Jeremias forlade Jerusalem og tage til Benjamins land for dér at få sin del i en arvesag blandt sine slægtninge.","Da han kom til Benjamin-porten, var Jir'ija, Shelemjas søn, Hananjas sønnesøn, vagthavende; han greb profeten Jeremias og sagde: »Du vil gå over til kaldæerne.«","»Det er løgn,« sagde Jeremias, »jeg går ikke over til kaldæerne.« Men Jir'ija ville ikke høre på ham; han tog Jeremias til fange og førte ham til stormændene.","Stormændene blev vrede på Jeremias og slog ham. Så satte de ham i arrest i skriveren Jonatans hus, som var blevet indrettet til fængsel.","Jeremias kom i fangehullet i kælderen, og der sad han i lang tid.","I hemmelighed sendte kong Sidkija bud efter ham og spurgte ham i sit palads: »Har du et ord fra Herren?« »Ja,« svarede Jeremias, »du bliver givet i babylonerkongens magt.«","Så spurgte Jeremias kong Sidkija: »Hvordan har jeg forsyndet mig mod dig og dine hoffolk og mod dette folk, siden I har sat mig i fængsel?","Hvor er jeres profeter, som profeterede for jer og sagde: Babylons konge skal ikke angribe jer og dette land?","Men hør mig nu, herre konge; jeg bønfalder dig: Send mig ikke tilbage til skriveren Jonatans hus! Jeg vil ikke dø dér.«","Kong Sidkija befalede, at Jeremias skulle anbringes i vagtgården, og man gav ham hver dag et brød fra bagergaden, indtil der ikke var mere brød i byen."],["Mattans søn Shefatja, Pashkurs søn Gedalja, Shelemjas søn Jukal og Malkijas søn Pashkur hørte de ord, Jeremias talte til hele folket:","»Dette siger Herren: Den, som bliver i denne by, skal dø ved sværd, sult og pest. Men den, der overgiver sig til kaldæerne, skal leve; han får livet som bytte, han skal overleve.","Dette siger Herren: Denne by skal gives i hænderne på babylonerkongens hær og indtages af den.«","Da sagde stormændene til kongen: »Denne mand skal lide døden! Han tager modet fra de krigere, der er tilbage i byen, og fra hele folket, når han taler sådan til dem. For denne mand tilstræber ikke folkets lykke, men dets ulykke.«","Kong Sidkija sagde: »Han er i jeres hånd!« For kongen kunne intet stille op mod dem.","Så tog de Jeremias og kastede ham i kongesønnen Malkijas cisterne i vagtgården; de firede ham ned med reb. Der var ikke vand i cisternen, kun dynd, og Jeremias sank ned i dyndet.","Nubieren Ebed-Melek, en hofmand, var i paladset, og han hørte, at de havde kastet Jeremias i cisternen. Kongen sad i Benjamin-porten,","og Ebed-Melek kom fra paladset og sagde til kongen:","»Herre konge, det er ondt, hvad de mænd har gjort mod profeten Jeremias; de har kastet ham i en cisterne, og dér vil han dø af sult, for der er ikke mere brød i byen.«","Kongen befalede nubieren Ebed-Melek: »Tag tredive mænd med dig, og træk profeten Jeremias op af cisternen, før han dør.«","Så tog Ebed-Melek mændene med sig til paladset og gik ind i klædekammeret, hvor han tog nogle slidte og lasede klude, som han firede ned til Jeremias i cisternen med reb.","Nubieren Ebed-Melek sagde til Jeremias: »Svøb nu de slidte og lasede klude om dine håndled, under rebene!« Det gjorde Jeremias.","De trak ham op af cisternen i rebene, og så sad Jeremias igen i vagtgården.","Kong Sidkija sendte bud og lod profeten Jeremias hente til sig i den tredje indgang til Herrens tempel. Kongen sagde til Jeremias: »Jeg vil spørge dig om noget; du må ikke skjule noget for mig.«","Jeremias sagde til Sidkija: »Når jeg fortæller dig det, slår du mig ihjel! Og når jeg råder dig, vil du ikke høre på mig.«","Da svor kong Sidkija i hemmelighed over for Jeremias: »Så sandt Herren lever, han som har givet os livet: Jeg vil ikke dræbe dig eller give dig i hænderne på disse mænd, der stræber dig efter livet.«","Så sagde Jeremias til Sidkija: »Dette siger Herren, Hærskarers Gud, Israels Gud: Hvis du overgiver dig til babylonerkongens stormænd, skal du overleve; byen bliver ikke brændt ned, og du og din familie skal overleve.","Men overgiver du dig ikke til babylonerkongens stormænd, så bliver byen givet i kaldæernes hånd. De brænder den ned, og du undgår ikke at falde i deres hånd.«","Kong Sidkija sagde til Jeremias: »Jeg er bange for, at de judæere, som er gået over til kaldæerne, skal give mig i deres hånd, så de mishandler mig.«","»Det gør de ikke,« sagde Jeremias. »Adlyd blot Herrens ord, som jeg taler til dig, så vil det gå dig godt, og du vil overleve.","Men vil du ikke overgive dig, så hør, hvad Herren har ladet mig se:","Alle de kvinder, der er tilbage i Judas konges palads, vil blive ført ud til babylonerkongens stormænd; og de vil sige:<br>Dine venner har vildledt dig,<br>de har fået magten over dig.<br>Dine fødder er sunket i mudderet,<br>dine venner har vendt dig ryggen.<br>","Alle dine hustruer og børn bliver ført ud til kaldæerne, og heller ikke du undgår at falde i deres hånd. Nej, du bliver taget til fange af babylonerkongen, og denne by bliver brændt ned.«","Da sagde Sidkija til Jeremias: »Ingen må få noget at vide om dette, ellers skal du dø!","Når stormændene hører, at jeg har talt med dig, kommer de og siger til dig: Fortæl os, hvad du har sagt til kongen; skjul ikke noget for os, ellers slår vi dig ihjel! Og hvad sagde kongen til dig?","Så skal du sige til dem: Jeg bønfaldt kongen om ikke at blive ført tilbage til Jonatans hus og dø dér.«","Da alle stormændene kom til Jeremias og udspurgte ham, fortalte han alt det, kongen havde befalet ham. Så lod de ham være, for der blev intet røbet.","Og Jeremias sad i vagtgården til den dag, Jerusalem blev indtaget."],["I Judas konge Sidkijas niende regeringsår, i den tiende måned, kom babylonerkongen Nebukadnesar med hele sin hær til Jerusalem og belejrede den.","I Sidkijas ellevte regeringsår, på den niende dag i den fjerde måned, blev byens mur gennembrudt,","og alle babylonerkongens stormænd kom og tog sæde i Midterporten: hærføreren Nergal-Sareser fra Sin-Magir, hofchefen Nebo-Sarsekim og alle babylonerkongens øvrige stormænd.","Da Judas konge Sidkija og alle krigerne så det, lykkedes det dem om natten at flygte ud af byen gennem kongens have og gennem porten mellem de to mure, og de tog retning mod Araba-lavningen.","Men kaldæernes hær satte efter dem og indhentede Sidkija på Jerikosletten. De tog ham og førte ham til Ribla i Hamats land, hvor babylonerkongen Nebukadnesar fældede dom over ham.","Babylonerkongen lod Sidkijas sønner halshugge i Ribla for øjnene af ham. Også alle de fornemme fra Juda lod babylonerkongen halshugge.","Han stak øjnene ud på Sidkija og lagde ham i lænker for at føre ham til Babylon.","Kaldæerne brændte kongens palads og folks huse ned, og murene om Jerusalem rev de ned.","Chefen for livvagten, Nebuzar'adan, førte dem, der var tilbage i byen, og overløberne, som var gået over til ham, og dem, der var tilbage, i eksil til Babylon.","Kun nogle af de fattige, der ikke ejede noget som helst, lod Nebuzar'adan blive tilbage i Juda, og samtidig gav han dem vingårde og marker.","Gennem chefen for livvagten, Nebuzar'adan, befalede babylonerkongen Nebukadnesar om Jeremias:","»Tag ham, og pas på ham! Gør ham ikke noget ondt, men gør alt det for ham, som han beder dig om!«","Chefen for livvagten Nebuzar'adan, hofchefen Nebushazban, hærføreren Nergal-Sareser og alle babylonerkongens embedsmænd sendte derfor bud","efter Jeremias i vagtgården. De overgav ham til Gedalja, Ahikams søn, Shafans sønnesøn, for at han skulle bringe ham hjem. Så boede Jeremias frit blandt folk.","Mens Jeremias sad indespærret i vagtgården, kom Herrens ord til ham:","»Gå hen og sig til nubieren Ebed-Melek: Dette siger Hærskarers Herre, Israels Gud: Jeg vil lade mine ord mod denne by gå i opfyldelse til dens ulykke, ikke til dens lykke, og det skal ske for øjnene af dig på den dag.","Men dig redder jeg på den dag, siger Herren, så du ikke bliver givet i hænderne på de mænd, du gruer for.","Jeg lader dig undslippe, så du ikke falder for sværdet. Du skal få livet som bytte, fordi du stolede på mig, siger Herren.«"],["Det ord, som kom til Jeremias fra Herren, efter at Nebuzar'adan, chefen for livvagten, havde løsladt ham i Rama. Han havde været taget til fange og lagt i lænker sammen med alle dem fra Jerusalem og Juda, som skulle føres i eksil til Babylonien.","Chefen for livvagten lod Jeremias hente og sagde til ham: »Herren din Gud truede dette sted med denne ulykke,","og Herren har ladet sin trussel gå i opfyldelse. Fordi I syndede mod Herren og ikke adlød ham, er dette kommet over jer.","Men i dag løser jeg dine hænder af lænkerne. Hvis du gerne vil med mig til Babylon, så tag med; jeg skal nok passe på dig; men hvis du ikke vil med mig til Babylon, så lad være. Hele landet ligger åbent for dig; tag hen, hvor du har lyst.","Hvis du gerne vil blive, så tag tilbage til Gedalja, Ahikams søn, Shafans sønnesøn, som Babylons konge har indsat over Judas byer, og bo frit blandt folk hos ham, eller tag hen, hvor som helst du har lyst.« Chefen for livvagten sørgede for hans underhold og lod ham gå.","Jeremias tog hen til Gedalja, Ahikams søn, i Mispa og boede dér blandt dem, som var tilbage i landet.","Alle hærførerne og deres mænd ude omkring i landet hørte, at babylonerkongen havde indsat Gedalja, Ahikams søn, over landet og underlagt ham de fattigste i landet, dem som ikke var ført bort til Babylon, mænd, kvinder og børn.","Så kom de til Gedalja i Mispa sammen med deres mænd, Netanjas søn Ismael, Kareas sønner Johanan og Jonatan, Tanhumets søn Seraja, netofatitten Efajs sønner og Jezanja, ma'akatittens søn.","Og Gedalja, Ahikams søn, Shafans sønnesøn, gav dem og deres mænd sin ed på, at de ikke behøvede at frygte for at underkaste sig kaldæerne. »Bliv i landet og underkast jer babylonerkongen, så vil det gå jer godt,« sagde han.","»Selv vil jeg bo i Mispa for at kunne stå i kaldæernes tjeneste, når de kommer til os. Men I skal samle vin, frugt og olie i jeres forrådskar og blive boende i de byer, I er kommet i besiddelse af.«","Da de judæere, som var i Moab, blandt ammonitterne og i Edom, og de, der var i alle de andre lande, hørte, at babylonerkongen havde ladet nogle blive tilbage i Juda og havde indsat Gedalja, Ahikams søn, Shafans sønnesøn, over dem,","så vendte alle judæerne tilbage fra de steder, de var fordrevet til, og de kom til Juda, til Gedalja i Mispa. Og de samlede vin og frugt i store mængder.","Johanan, Kareas søn, og alle hærførerne ude omkring i landet kom til Gedalja i Mispa","og sagde til ham: »Ved du, at Ba'alis, ammonitternes konge, har sendt Ismael, Netanjas søn, for at slå dig ihjel?« Men Gedalja, Ahikams søn, troede ikke på dem.","Da sagde Johanan, Kareas søn, i hemmelighed til Gedalja i Mispa: »Jeg vil tage af sted og dræbe Ismael, Netanjas søn. Ingen må få noget at vide om det! Hvorfor skal han slå dig ihjel, så alle de judæere, som slutter op om dig, bliver spredt, og resten af Juda går til grunde?«","Men Gedalja, Ahikams søn, svarede Johanan, Kareas søn: »Det må du ikke gøre, for det er løgn, hvad du siger om Ismael!«"],["Men i den syvende måned kom Ismael, Netanjas søn, Elishamas sønnesøn, som hørte til kongeslægten og var en af kongens embedsmænd, med ti mænd til Gedalja, Ahikams søn, i Mispa, og de holdt måltid sammen i Mispa.","Men Ismael, Netanjas søn, og hans ti mænd sprang op og huggede Gedalja, Ahikams søn, Shafans sønnesøn, ned med sværdet. Ham, som babylonerkongen havde indsat over landet, dræbte Ismael.","Han dræbte også alle de judæere, som var hos Gedalja i Mispa, og de kaldæiske krigere, som befandt sig der.","Dagen efter mordet på Gedalja, endnu før nogen havde hørt om det,","kom firs mænd fra Sikem, Shilo og Samaria. De havde raget skægget af, flænget deres klæder og snittet sig selv. De havde korn og røgelse med, som de ville bringe som offer i Herrens tempel.","Ismael, Netanjas søn, gik dem grædende i møde fra Mispa, og da han mødte dem, sagde han til dem: »Kom med til Gedalja, Ahikams søn.«","Men da de kom ind i byen, halshuggede Ismael, Netanjas søn, og hans mænd dem og kastede dem i cisternen.","Men ti af mændene sagde til Ismael: »Slå os ikke ihjel! Vi har skjulte forråd af hvede, byg, olie og honning på marken.« Så lod han være med at dræbe dem sammen med deres fæller.","Den cisterne, hvori Ismael kastede ligene af alle de mænd, han havde dræbt, var den store cisterne, som kong Asa havde lavet til forsvar mod Israels konge Basha. Den fyldte Ismael, Netanjas søn, med dræbte.","Derpå tog Ismael alle dem, der var tilbage i Mispa, til fange, både kongedøtrene og de borgere, der var tilbage i Mispa. Det var dem, som chefen for livvagten, Nebuzar'adan, havde indsat Gedalja, Ahikams søn, over. Dem tog Ismael, Netanjas søn, til fange, og så drog han af sted for at komme over til ammonitterne.","Da Johanan, Kareas søn, og alle de hærførere, han havde hos sig, hørte om alt det onde, Ismael, Netanjas søn, havde gjort,","tog de alle deres mænd og drog ud for at angribe Ismael, Netanjas søn, og de fandt ham ved den store brønd i Gibeon.","Da alle de folk, som var med Ismael, så Johanan, Kareas søn, og alle hærførerne, der var med ham, blev de glade;","alle de folk, som Ismael havde taget til fange i Mispa, gik igen over til Johanan, Kareas søn,","mens Ismael, Netanjas søn, slap bort fra Johanan med otte mænd og kom over til ammonitterne.","Johanan, Kareas søn, og alle de hærførere, der var med ham, tog så alle dem af folket, der var tilbage, mænd, krigere, kvinder, børn og hoffolk, dem som Ismael, Netanjas søn, havde taget til fange i Mispa efter mordet på Gedalja, Ahikams søn, og førte dem med fra Gibeon.","De drog af sted og tog ophold i Gerut-Kimham i nærheden af Betlehem for at flygte til Egypten,","bort fra kaldæerne. De var nemlig bange for kaldæerne, fordi Ismael, Netanjas søn, havde dræbt Gedalja, Ahikams søn, som babylonerkongen havde indsat over landet."],["Alle hærførerne og Johanan, Kareas søn, og Jezanja, Hoshajas søn, og hele folket fra den mindste til den største, kom hen","til profeten Jeremias og sagde: »Vi bønfalder dig om at bede til Herren din Gud for alle os, der er tilbage. Som du selv ser, er vi kun få tilbage af de mange, der var.","Herren din Gud skal sige os, hvilken vej vi skal følge, og hvad vi skal gøre.«","Profeten Jeremias svarede: »Ja, jeg vil bede til Herren jeres Gud, som I ønsker, og alt, hvad Herren svarer jer, vil jeg fortælle jer uden at holde noget tilbage for jer.«","De sagde til Jeremias: »Herren skal være et sanddru og troværdigt vidne imod os, hvis vi ikke handler efter hvert ord, Herren din Gud sender til os gennem dig.","Hvad enten det er godt eller dårligt, vil vi adlyde Herren vor Gud, som vi sender dig til. Det vil gå os godt, når vi adlyder Herren vor Gud.«","Ti dage senere kom Herrens ord til Jeremias.","Han tilkaldte Johanan, Kareas søn, og alle hærførerne, der var sammen med ham, og hele folket fra den mindste til den største","og sagde til dem: Dette siger Herren, Israels Gud, som I sendte mig til, for at jeg skulle bønfalde ham for jer:","Hvis I bliver boende her i landet, vil jeg bygge jer op og ikke jævne jer med jorden, jeg vil plante jer og ikke rykke jer op med rode, for jeg fortryder den ulykke, jeg har bragt over jer.","I skal ikke frygte babylonerkongen, som I nu gør. Frygt ham ikke, siger Herren, for jeg er med jer, jeg frelser jer og redder jer ud af hans hånd.","Jeg vil vise jer barmhjertighed, så han forbarmer sig over jer og lader jer vende tilbage til jeres jord.","Men hvis I er ulydige mod Herren jeres Gud og siger: »Vi vil ikke blive her i landet!","Nej, vi vil drage til Egypten, hvor vi ikke kommer til at opleve krig og høre lyden af krigshorn og lide sult; dér vil vi bo«,","så hør nu Herrens ord, I judæere, der er tilbage! Dette siger Hærskarers Herre, Israels Gud: Hvis I virkelig sætter jer for at drage til Egypten og bo der som fremmede,","skal sværdet, I frygter, nå jer i Egypten, og sulten, I er bange for, skal indhente jer i Egypten, og dér skal I dø.","Alle de mænd, som sætter sig for at drage til Egypten for at bo der som fremmede, skal dø ved sværd, sult og pest. Ingen af dem skal overleve eller undslippe den ulykke, jeg bringer over dem.","For dette siger Hærskarers Herre, Israels Gud: Som min vrede og harme vældede frem mod Jerusalems indbyggere, sådan skal min harme vælde frem mod jer, når I kommer til Egypten. I skal blive til besværgelse og gru, til forbandelse og spot, og I skal aldrig mere få dette sted at se.","Herren har talt til jer judæere, der er tilbage. Drag ikke til Egypten! I skal vide, at jeg har advaret jer i dag.","I fører jer selv vild. I har sendt mig til Herren jeres Gud og sagt: Bed til Herren vor Gud for os! Fortæl os alt, hvad Herren vor Gud siger, så vil vi gøre det.","Jeg har fortalt jer det i dag, men I adlyder ikke Herren jeres Gud og det, han har sendt til jer gennem mig.","Nu skal I vide, at I skal dø ved sværd, sult og pest på det sted, hvor I agter at slå jer ned som fremmede."],["Da Jeremias var færdig med at tale alle disse ord til hele folket, de ord, som Herren deres Gud havde sendt til dem gennem ham,","sagde Azarja, Hoshajas søn, og Johanan, Kareas søn, og alle de overmodige mænd til Jeremias: »Det er løgn, hvad du siger! Herren vor Gud har ikke sendt dig for at sige, at vi ikke skal drage til Egypten og bo der som fremmede.","Nej, det er Baruk, Nerijas søn, der sætter dig op imod os, så vi kan falde i kaldæernes hånd, og de kan dræbe os eller føre os til Babylon i eksil.«","Johanan, Kareas søn, og alle hærførerne og hele folket adlød ikke Herrens ord om at blive boende i Juda;","men Johanan, Kareas søn, og alle hærførerne tog alle de judæere, der var tilbage, dem som var vendt tilbage til Juda fra de folkeslag, de var fordrevet til,","mænd, kvinder og børn, kongedøtrene og alle dem, som chefen for livvagten Nebuzar'adan havde ladet blive hos Gedalja, Ahikams søn, Shafans sønnesøn; blandt dem var profeten Jeremias og Baruk, Nerijas søn.","De drog til Egypten, for de ville ikke adlyde Herren. Og de kom til Takpankes.","Herrens ord kom til Jeremias i Takpankes:","Tag nogle store sten, og grav dem ned i mørtelen i brolægningen ved indgangen til Faraos palads i Takpankes, mens de judæiske mænd ser på det.","Du skal sige til dem: Dette siger Hærskarers Herre, Israels Gud: Jeg sender bud efter min tjener, babylonerkongen Nebukadnesar. Jeg stiller hans trone oven på de sten, jeg har gravet ned her, og han skal brede sit trontæppe ud over dem.","Han skal komme og slå Egypten: Den, der tilhører døden, skal gå til døden; den, der tilhører fangenskabet, til fangenskabet, og den, der tilhører sværdet, til sværdet.","Han skal sætte ild på Egyptens templer, brænde dem ned og føre guderne bort. Han skal afluse Egypten, som en hyrde afluser sin kappe, og drage derfra som sejrherre.","Han skal knuse stenstøtterne i Bet-Shemesh i Egypten og brænde Egyptens templer ned."],["Det ord, som kom til Jeremias om alle de judæere, der boede i Egypten, i Migdol, Takpankes, Nof og i landet Patros:","Dette siger Hærskarers Herre, Israels Gud: I har set hele den ulykke, jeg bragte over Jerusalem og alle Judas byer. I dag ligger de i ruiner, og ingen bor der,","fordi de handlede ondt og krænkede mig ved at gå hen og tænde offerild og dyrke andre guder, som hverken I eller jeres fædre kendte.","Igen og igen har jeg sendt mine tjenere, profeterne, til jer for at sige: I må ikke gøre dette afskyelige, som jeg hader.","Men de hørte ikke og lyttede ikke; de vendte ikke om fra deres ondskab, men blev ved med at tænde offerild for andre guder.","Så vældede min harme og min vrede frem og satte Judas byer og Jerusalems gader i brand, så de blev til ruiner og til ødemark, som det er i dag.","Og nu, dette siger Herren, Hærskarers Gud, Israels Gud: Hvorfor skaber I stor ulykke for jer selv, så I bliver udryddet fra Juda, mænd, kvinder, børn og spæde, og der ikke bliver nogen af jer tilbage?","I krænker mig med jeres hænders værk og tænder offerild for andre guder i Egypten, hvor I er kommet for at bo som fremmede. Derfor bliver I udryddet, og derfor bliver I til forbandelse og spot blandt alle jordens folk.","Har I glemt, hvor ondt jeres fædre handlede, hvor ondt Judas konger og deres hustruer handlede, og hvor ondt I selv og jeres hustruer handlede i Juda og i Jerusalems gader?","Endnu i dag er de ikke knust; de frygter ikke og følger ikke min lov og mine bud, som jeg lagde frem for jer og jeres fædre.","Derfor siger Hærskarers Herre, Israels Gud: Jeg vender mig mod jer til ulykke og udrydder hele Juda.","Jeg tager de judæere, der var tilbage, og som satte sig for at drage til Egypten og bo der som fremmede; de skal alle omkomme i Egypten; de skal falde for sværd, fra den mindste til den største skal de omkomme af sult. Ved sværd og sult skal de dø, og de skal blive til besværgelse og gru, til forbandelse og spot.","Jeg straffer dem, der bor i Egypten, som jeg straffede Jerusalem, med sværd, sult og pest.","Ingen af de judæere, der var tilbage, og som kom for at bo som fremmede i Egypten, skal undslippe og overleve og vende tilbage til Juda, hvor de længes efter at komme til at bo igen. De skal ikke vende tilbage, undtagen nogle der undslipper.","Alle mændene, som vidste, at deres koner tændte offerild for andre guder, og alle kvinderne, som stod der i en stor skare, alle de, som boede i Patros i Egypten, svarede Jeremias:","»Det ord, du taler til os i Herrens navn, vil vi ikke høre på.","Nej, vi vil gøre alt det, vi har lovet: tænde offerild for Himmeldronningen og udgyde drikofre for hende, sådan som vi og vores fædre, vores konger og stormænd gjorde i Judas byer og i Jerusalems gader. Dengang kunne vi spise os mætte; det gik os godt, og vi kendte ikke til ulykke.","Men fra dengang vi holdt op med at tænde offerild for Himmeldronningen og udgyde drikofre for hende, har vi manglet alt, og vi omkommer ved sværd og sult.","Når vi nu tænder offerild for Himmeldronningen og udgyder drikofre for hende, kan det så være uden vore mænds vidende, at vi laver offerkager med hendes billede og udgyder drikofre til hende?«","Da sagde Jeremias til hele folket, til mændene og kvinderne, alle dem som havde givet ham det svar:","»Var det ikke den offerild, som I og jeres fædre, jeres konger og stormænd og storbønderne tændte i Judas byer og i Jerusalems gader, som Herren huskede og tænkte på?","Herren kunne ikke længere bære over med de onde gerninger og de afskyelige handlinger, I gjorde, og derfor blev jeres land til ruiner, til ødemark og til forbandelse uden indbyggere, som det er i dag.","I tændte offerild og syndede mod Herren, I adlød ham ikke og fulgte ikke hans lov, hans forskrifter og hans vidnesbyrd; derfor ramtes I af denne ulykke, som det er i dag.«","Jeremias sagde til hele folket og til alle kvinderne: »Hør Herrens ord, alle judæere i Egypten:","Dette siger Hærskarers Herre, Israels Gud: I og jeres hustruer aflægger løfter, og I opfylder det, I har lovet. I siger: Vi vil holde de løfter, vi har aflagt, og tænde offerild for Himmeldronningen og udgyde drikofre for hende. Så hold da jeres løfter, og indfri jeres løfter!","Men hør nu Herrens ord, alle I judæere, som bor i Egypten: Jeg sværger ved mit store navn, siger Herren: Aldrig mere skal nogen judæer i hele Egypten tage mit navn i sin mund og sige: Så sandt Gud Herren lever!","Jeg våger over dem til ulykke, ikke til lykke. Alle judæere i Egypten skal udryddes fuldstændigt af sværd og sult.","Kun nogle få skal undslippe sværdet og vende tilbage til Juda fra Egypten; så skal alle de judæere, der var tilbage, og som kom for at bo som fremmede i Egypten, indse, hvis ord der står ved magt, mit eller deres.","Og dette skal I have som tegn på, at jeg vil straffe jer på dette sted, siger Herren, så I indser, at mine ulykkesord imod jer står fast.","Dette siger Herren: Jeg giver egypterkongen Farao Hofra i hænderne på hans fjender og på dem, som stræber ham efter livet, sådan som jeg gav Judas konge Sidkija i babylonerkongen Nebukadnesars magt, hans fjende som stræbte ham efter livet.«"],["Det ord, som profeten Jeremias talte til Baruk, Nerijas søn, dengang han skrev disse ord i en bog efter Jeremias' diktat. Det var i Josijas søn kong Jojakim af Judas fjerde regeringsår:","Dette siger Herren, Israels Gud, om dig, Baruk:<br>","Du sagde: Ve mig!<br>Herren har føjet elendighed til min lidelse.<br>Mine suk udmatter mig,<br>jeg finder ikke hvile.<br>","Sådan skal du sige til ham: Dette siger Herren: Hvad jeg har bygget op, vil jeg jævne med jorden, hvad jeg har plantet, vil jeg rykke op med rode; det gælder hele dette land.","Du søger det store. Gør det ikke! Se, jeg bringer ulykke over alle mennesker, siger Herren, men dig giver jeg livet som bytte, overalt hvor du går hen."],["Herrens ord om folkene, som kom til profeten Jeremias.","Om Egypten.<br>Imod egypterkongen Farao Nekos hær, som stod i Karkemish ved Eufratfloden, og som babylonerkongen Nebukadnesar slog i Josijas søn kong Jojakim af Judas fjerde regeringsår.<br>","Rust jer med rundskjold og langskjold,<br>gå til angreb!<br>","Spænd vognhestene for,<br>sid op på ridehestene,<br>stil op med hjelme,<br>slib lanserne blanke,<br>tag brynjerne på!<br>","Men hvad ser jeg?<br>De er grebet af rædsel<br>og viger tilbage;<br>deres krigere er slået,<br>de er på vild flugt uden at se sig tilbage.<br>Alle vegne er der rædsel!<br>siger Herren.<br>","Den hurtige skal ikke flygte bort,<br>krigeren ikke undslippe.<br>I nord, på Eufrats bred,<br>snubler de og falder.","Hvem er det, der svulmer som Nilen<br>med vand i brusende strømme?<br>","Egypten svulmer som Nilen,<br>med vand i brusende strømme.<br>Det tænker: Jeg vil svulme og skylle hen over jorden,<br>tilintetgøre byerne med deres indbyggere.<br>","Fremad, heste!<br>Af sted, vogne!<br>Krigere skal rykke ud,<br>nubiere og putere, der bærer skjold,<br>lydere, der spænder bue!<br>","Denne dag er Herrens, Hærskarers Herres, dag,<br>hævnens dag, da han hævner sig på sine fjender.<br>Sværdet æder sig mæt<br>og beruser sig i deres blod,<br>for Herren, Hærskarers Herre, holder slagtoffer<br>i Nordens land ved Eufrat.<br>","Tag op til Gilead og hent balsam,<br>du jomfru, Egyptens datter!<br>Forgæves bruger du mange lægemidler,<br>dit sår vil ikke heles.<br>","Folkene hører om din skændsel,<br>dit klageråb giver genlyd over hele jorden;<br>for kriger snubler over kriger,<br>de falder over hinanden.","Det ord, Herren talte til profeten Jeremias, om at babylonerkongen Nebukadnesar skulle komme og slå Egypten:<br>","Fortæl det i Egypten, forkynd det i Migdol,<br>forkynd det i Nof og Takpankes!<br>Sig: »Stil op og hold dig klar,<br>for sværdet fortærer alle omkring dig!«<br>","Hvorfor styrtede dine hingste?<br>De kunne ikke holde stand, for Herren drev dem tilbage;<br>","mange fik han til at snuble,<br>så de faldt.<br>Nu siger de til hinanden:<br>Kom, lad os vende hjem til vort folk,<br>tilbage til vort fædreland,<br>bort fra det ødelæggende sværd!","Giv egypterkongen Farao navnet:<br> »Bulderet hører op, når tiden er inde«.<br>","Så sandt jeg lever, siger kongen,<br>hvis navn er Hærskarers Herre:<br>Han kommer som Tabor blandt bjergene,<br>som Karmel i havet.<br>","I skal samle de ting, I kan have med i landflygtighed,<br>I, der bor hos Egyptens datter;<br>for Nof skal lægges øde,<br>lægges i grus, så ingen kan bo der.","Egypten er en smuk kvie;<br>fra nord slår en bremse ned på den.<br>","Dets lejetropper i landet<br>er som fedekalve,<br>for også de gør omkring;<br>alle flygter, ingen kan holde stand,<br>når ulykkens dag kommer over dem,<br>og straffens tid er inde.<br>","Egypten hvisler som en slange,<br>når de kommer med deres hær;<br>de falder over det med økser,<br>som brændehuggere;<br>","de fælder dets skov, siger Herren,<br>for den er ikke til at trænge igennem;<br>de er flere end græshopper,<br>de er ikke til at tælle.<br>","Egyptens datter bliver til skamme,<br>hun overgives til folket fra nord.<br>","Hærskarers Herre, Israels Gud, siger: Jeg straffer Amon fra No, Farao, Egypten, dets guder og dets konger, både Farao og dem, der sætter deres lid til ham.","Jeg giver dem i hænderne på dem, som stræber dem efter livet, og i hænderne på Babylons konge Nebukadnesar og på hans tjenere.","Men du, min tjener Jakob, vær ikke bange,<br>Israel, lad dig ikke skræmme,<br>for jeg bringer dig frelst hjem fra det fjerne,<br>dine børn fra fangenskabets land,<br>Jakob skal vende hjem og leve roligt og trygt,<br>ingen skal jage ham bort.<br>","Du, min tjener Jakob, frygt ikke,<br>siger Herren,<br>for jeg er med dig!<br>Jeg tilintetgør alle de folk,<br>jeg fordrev dig til.<br>Dig vil jeg ikke tilintetgøre;<br>men jeg tugter dig med måde<br>og lader dig ikke helt ustraffet."],["Herrens ord om filistrene, som kom til profeten Jeremias, før Farao indtog Gaza.<br>","Dette siger Herren:<br>Vandet svulmer fra nord,<br>det bliver en strøm, der vælter frem;<br>den vælter ind over landet med dets beboere,<br>byerne med deres indbyggere.<br>Menneskene skriger,<br>alle landets indbyggere jamrer<br>","ved lyden af hingstenes trampende hove,<br>vognenes torden, de larmende hjul.<br>Fædre tager sig ikke af deres børn,<br>når modet svigter,<br>","for dagen er kommet,<br>da alle filistre tilintetgøres,<br>og alle hjælpere udryddes,<br>som er tilbage i Tyrus og Sidon.<br>For Herren tilintetgør filistrene,<br>dem der er tilbage fra Kaftors kyst.<br>","De klipper sig skaldet i Gaza,<br>Ashkalon bliver udslettet.<br>I, der er tilbage i dalene,<br>hvor længe vil I snitte jer selv?","»Ve os! Hvornår falder du til ro,<br>du, Herrens sværd?<br>Tilbage i skeden,<br>slå dig til ro, hold inde!«<br>","Hvordan skulle det falde til ro,<br>når Herren har givet det befaling?<br>Han beordrede det<br>mod Ashkalon og kystlandet."],["Om Moab.<br>Dette siger Hærskarers Herre, Israels Gud:<br>Ve over Nebo, det er ødelagt!<br>Kirjatajim er blevet til skamme, den er indtaget.<br>Fæstningen er blevet til skamme, den er brudt ned.<br>","Moabs pragt er ikke mere.<br>I Heshbon planlægger man ondt imod det:<br>»Kom, lad os udrydde det som folk!«<br>Også du, Madmen, skal tilintetgøres,<br>sværdet skal forfølge dig.<br>","Hør skriget fra Horonajim:<br>Vold og stor ødelæggelse!<br>","Moab er knust,<br>dets børn opløfter skrig.<br>","De går grædende<br>gennem Luhit-passet.<br>På Horonajims skrænter<br>høres de nødstedtes ulykkesskrig.<br>","Flygt! Red jeres liv!<br>I bliver dog som en busk i ørkenen.","Fordi du satte din lid<br>til det, du frembragte, og til dine skatte,<br>bliver også du indtaget.<br>Kemosh skal gå i landflygtighed<br>sammen med sine præster og stormænd.<br>","Ødelæggeren kommer til hver by,<br>ingen by slipper fri.<br>Dallandet går til grunde,<br>Højsletten lægges øde,<br>som Herren har befalet.<br>","Afmærk vejen til Moab!<br>For det skal gøres til ruiner,<br>dets byer skal lægges øde,<br>så ingen kan bo i dem.<br>","Forbandet den, der forsømmer at udføre Herrens gerning!<br>Forbandet den, der holder sværdet tilbage fra at udgyde blod!","Moab levede trygt fra sin ungdom.<br>Roligt lå han som vin på bærmen,<br>blev ikke hældt om fra kar til kar;<br>han måtte ikke i landflygtighed.<br>Derfor er smagen bevaret<br>og duften uændret.<br>","Men der skal komme dage,<br>siger Herren,<br>da jeg sender vintappere<br>til at tappe ham af.<br>De skal tømme karrene<br>og knuse krukkerne.<br>","Moab skal få skam af Kemosh,<br>som Israels hus fik skam af Betel,<br>som de stolede på.<br>","Hvordan kan I sige:<br>»Vi er helte og erfarne krigere«?<br>","Ødelæggeren drager op mod Moab og dets byer;<br>dets prægtige unge mænd kommer ned og bliver slagtet,<br>siger kongen, Hærskarers Herre er hans navn.","Moabs undergang er nær,<br>ulykken kommer hurtigt.<br>","I skal ynke det, alle I naboer,<br>alle I, der kender dets ry.","Stig ned fra højsædet, sæt dig på den tørre jord,<br>du, der bor hos Dibons datter;<br>for ødelæggeren drager op mod dig, Moab,<br>og tilintetgør dine fæstninger.<br>","Du, som bor i Aro'er,<br>stil dig på udkig ved vejen,<br>spørg de flygtende og de undslupne,<br>hvad der er sket!<br>","Moab er gjort til skamme, ja knust;<br>du skal jamre og skrige!<br>Fortæl ved Arnonfloden,<br>at Moab er ødelagt,<br>","at dommen er kommet over Højsletten,<br>over Holon, Jasa og Mefa'at,<br>","over Dibon, Nebo og Bet-Diblatajim,<br>","over Kirjatajim, Bet-Gamul og Bet-Meon,<br>","over Kerijjot og over Bosra,<br>over alle Moabs byer, fjern og nær.<br>","Moabs horn er hugget af,<br>dets arm er brækket,<br>siger Herren.","Drik Moab beruset,<br>for det hoverede over Herren;<br>det skal vælte sig i sit opkast,<br>ja, det skal blive til latter.<br>","Israel blev jo til latter for dig;<br>men blev Israel grebet som tyv,<br>siden du ryster på hovedet,<br>hver gang du taler om det?<br>","Forlad byerne, og bo mellem klipperne,<br>Moabs indbyggere;<br>bliv som duerne, der bygger rede<br>i skrænterne i den gabende slugt.<br>","Vi har hørt om Moabs hovmod,<br>og det er stort,<br>deres overmod, hovmod og stolthed,<br>deres hjertes pral.<br>","Jeg kender deres frækhed,<br>siger Herren;<br>men tomt er deres pral,<br>tomt er det, de gør.","Derfor jamrer jeg over Moab,<br>skriger på grund af Moab<br>og klager over mændene fra Kir-Heres.<br>","Mere end Jazer græder,<br>græder jeg over dig, Sibma, du vinstok.<br>Dine ranker rakte ud over havet,<br>de nåede til Jazer.<br>Ødelæggeren slog ned<br>på din frugthøst og vinhøst,<br>","glæde og fryd er forsvundet<br>fra frugthaverne, fra Moabs land.<br>Jeg gør ende på vinen i persekarrene;<br>ingen træder druer til jubelråb,<br>der lyder intet jubelråb.<br>","Skriget fra Heshbon når til El'ale,<br>det lyder helt til Jahas,<br>fra Soar til Horonajim og Eglat-Shelishija;<br>selv Nimrims vandløb bliver til ørken.","I Moab udrydder jeg dem,<br>der ofrer på højene<br>og tænder offerild for deres guder,<br>siger Herren.<br>","Derfor skælver mit hjerte over Moab som fløjtetoner,<br>mit hjerte skælver som fløjtetoner over mændene fra Kir-Heres;<br>deres sidste ejendele går tabt.<br>","Alle har klippet issen skaldet<br>og skåret skægget af.<br>Alle har snittet sig i hænderne<br>og har sæk om lænden.<br>","På Moabs tage og torve holdes klage,<br>for jeg knuser Moab som et ubrugeligt kar,<br>siger Herren.","De jamrer: Ak, Moab er knust,<br>det vender ryggen til i skam!<br>Moab er blevet til latter,<br>til rædsel for alle sine naboer.<br>","Dette siger Herren:<br>Som en ørn slår fjenden ned<br>og spiler vingerne ud over Moab.<br>","Byerne indtages,<br>klippeborgene erobres;<br>Moabs krigere får det den dag<br>som en kvinde med veer.<br>","Moab bliver udryddet som folk,<br>for det hoverede over Herren.<br>","Gru, grube og garn<br>skal ramme dig, der bor i Moab,<br>siger Herren.<br>","Den, som flygter for gru,<br>falder i gruben,<br>den, som kommer op af gruben,<br>fanges i garnet.<br>Jeg bringer straffens år over Moab,<br>siger Herren.","Afkræftede flygtninge står<br>i Heshbons skygge,<br>men ild slår ud fra Heshbon,<br>flammer fra Sihons hus.<br>Den fortærer Moabs tinding<br>og issen på det brølende folk.<br>","Ve dig, Moab!<br>Kemoshs folk går til grunde;<br>for dine sønner slæbes bort som fanger,<br>dine døtre i fangenskab.","Men til sidst vil jeg vende Moabs skæbne, siger Herren."],["Om ammonitterne.<br>Dette siger Herren:<br>Har Israel ingen sønner,<br>ingen der kan overtage arven?<br>Hvorfor er det Milkom, der tager Gad i arv,<br>hans folk, der bor i dets byer?<br>","Men der skal komme dage,<br>siger Herren,<br>da jeg lader krigsråb lyde<br>mod ammonitternes Rabba.<br>Den skal blive en øde ruinhøj<br>og dens datterbyer gå op i flammer.<br>Så skal Israel tage dem i arv, der tog dets arv,<br>siger Herren.<br>","Heshbon, du skal jamre,<br>for Aj er ødelagt.<br>Rabbas døtre, I skal skrige,<br>klæd jer i sæk, hold dødsklage,<br>gå omkring mellem kvægfoldene;<br>for Milkom går i landflygtighed<br>sammen med sine præster og stormænd.<br>","Hvordan kan du være stolt af dalene,<br>af overfloden i din dal,<br>du frafaldne datter,<br>som sætter lid til dine skatte<br>og siger: »Hvem kan nå mig?«<br>","Nu bringer jeg rædsel over dig<br>fra alle dine naboer,<br>siger Herren, Hærskarers Herre.<br>I skal fordrives i hver sin retning,<br>og ingen skal samle de flygtende.","Siden vil jeg vende ammonitternes skæbne,<br>siger Herren.","Om Edom.<br>Dette siger Hærskarers Herre:<br>Er der ingen visdom tilbage i Teman?<br>Kan de forstandige ikke længere give råd?<br>Er deres visdom rådnet op?<br>","Flygt! Gør omkring! Søg ned i dybet,<br>I, der bor i Dedan;<br>for jeg bringer ulykke over Esau,<br>straffens tid er inde.<br>","Kommer drueplukkerne til dig,<br>levner de ingen efterslæt;<br>kommer der tyve om natten,<br>ødelægger de, hvad de vil.<br>","For jeg gennemsøger Esau,<br>afslører hans skjulesteder,<br>så han ikke kan gemme sig.<br>Hans børn og brødre tilintetgøres,<br>det er ude med hans naboer.<br>","Du må efterlade dine faderløse, dem skal jeg holde i live,<br>dine enker må sætte deres lid til mig.","Dette siger Herren: Når de, der ikke er dømt til at drikke bægeret, må drikke det, skulle du så gå fri? Du går ikke fri, du skal drikke det!","For jeg sværger ved mig selv, siger Herren, at Bosra skal blive til gru og spot, til ødelæggelse og forbandelse, og alle landets byer skal ligge i ruiner for evigt.","Et budskab har jeg hørt fra Herren,<br>et bud er sendt til folkene:<br>Saml jer, ryk ud imod Edom,<br>rejs jer til krig!<br>","Jeg gør dig til den ringeste blandt folkene,<br>foragtet blandt mennesker.<br>","Du spredte rædsel,<br>dit overmod har forført dig,<br>du, som bor i bjergkløfterne<br>og har sat dig fast i de høje bjerge.<br>Bygger du din rede højt som ørnen,<br>styrter jeg dig ned derfra,<br>siger Herren.<br>","Edom skal lægges øde.<br>Alle, der kommer forbi, skal gyse<br>og pifte hånligt over alle dets sår,<br>","som dengang Sodoma og Gomorra<br>og deres nabobyer blev ødelagt, siger Herren;<br>ingen skal bo der,<br>intet menneske slå sig ned.<br>","Som en løve dukker op<br>fra Jordans tætte krat på den frodige græsgang,<br>vil jeg i et nu jage dem bort<br>og udse mig den bedste vædder til bytte.<br>For hvem er som jeg? Hvem kan kræve mig til regnskab?<br>Hvem er den hyrde, der kan holde stand mod mig?","Hør derfor den plan,<br>Herren har lagt mod Edom,<br>det han har udtænkt<br>mod Temans indbyggere;<br>selv de mindste af fårene slæbes bort,<br>græsgangene gyser over det.<br>","Jorden ryster ved lyden af deres fald,<br>den skriger, så det høres ved Sivhavet.<br>","Som en ørn hæver fjenden sig, slår ned<br>og spiler vingerne ud over Bosra.<br>Edoms krigere får det den dag<br>som en kvinde med veer.","Om Damaskus.<br>Hamat og Arpad bliver til skamme,<br>for de har fået et budskab om ulykke.<br>De skælver i angst som havet,<br>der ikke falder til ro.<br>","Damaskus mister modet, gør omkring og flygter;<br>den er slået med rædsel,<br>grebet af angst og veer<br>som en fødende kvinde.<br>","Så forladt den ligger,<br>den prægtige by,<br>min glædes stad!<br>","Dens unge mænd ligger faldne på torvene;<br>alle krigerne omkommer den dag,<br>siger Hærskarers Herre.<br>","Jeg stikker ild på Damaskus' mur,<br>den fortærer Ben-Hadads borge.","Om Kedar og Hasor-rigerne, der blev slået af babylonerkongen Nebukadnesar. Dette siger Herren:<br>Rejs jer, ryk frem mod Kedar!<br>Tilintetgør Østens folk!<br>","De skal komme og tage deres telte og småkvæg,<br>deres teltduge og alle deres redskaber;<br>de bortfører deres kameler<br>og råber til dem: Alle vegne er der rædsel!","Flygt! Skynd jer at flygte!<br>Søg ned, og bo i dybet,<br>I, der bor i Hasor, siger Herren.<br>For babylonerkongen Nebukadnesar har lagt en plan mod jer,<br>han har udtænkt noget imod jer.","Rejs jer, ryk frem mod et folk,<br>der lever sikkert og trygt, siger Herren;<br>de har ikke porte og slåer,<br>de bor for sig selv.<br>","Deres kameler skal gøres til bytte<br>og deres flokke af kvæg til rov.<br>Jeg spreder dem for alle vinde,<br>folkene med klippede tindinger,<br>fra alle sider bringer jeg ulykke over dem,<br>siger Herren.<br>","Hasor bliver bolig for sjakaler,<br>en ødemark til evig tid;<br>ingen skal bo der,<br>intet menneske slå sig ned.","Herrens ord mod Elam, som kom til profeten Jeremias i begyndelsen af Judas konge Sidkijas regering.","Dette siger Hærskarers Herre:<br>Nu brækker jeg Elams bue,<br>deres stærkeste våben.<br>","Jeg sender fire vinde mod Elam<br>fra de fire verdenshjørner;<br>jeg spreder dem for alle disse vinde,<br>og der findes ikke det folk,<br>som Elams fordrevne ikke skal komme til.<br>","Jeg knuser Elam foran deres fjender,<br>foran dem, som stræber dem efter livet.<br>Jeg bringer ulykke over dem,<br>min glødende vrede, siger Herren.<br>Jeg forfølger dem med sværdet,<br>indtil jeg har tilintetgjort dem.<br>","Jeg sætter min trone i Elam<br>og tilintetgør deres konge og stormænd,<br>siger Herren.","Men til sidst vil jeg vende Elams skæbne,<br>siger Herren."],["Det ord, Herren talte ved profeten Jeremias mod Babylonien, kaldæernes land:<br>","Fortæl det blandt folkene, forkynd det,<br>rejs banner og forkynd det,<br>læg ikke skjul på noget! Sig:<br>Babylon er indtaget!<br>Bel er blevet til skamme,<br>Marduk grebet af rædsel;<br>dens gudebilleder er blevet til skamme,<br>møgguderne grebet af rædsel.<br>","For et folk fra nord rykkede frem mod byen<br>og lagde landet øde.<br>Ingen bor i det,<br>både mennesker og dyr er flygtet bort.","I de dage og til den tid,<br>siger Herren,<br>skal israelitterne komme hjem<br>og judæerne sammen med dem;<br>grædende skal de vandre<br>og søge Herren deres Gud.<br>","De søger til Zion<br>og vender sig mod det:<br>Kom, lad os slutte os til Herren<br>i en evig pagt, som aldrig bliver glemt.","Mit folk var vildfarne får,<br>deres hyrder førte dem vild på afveje i bjergene;<br>de strejfede om, over bjerg og høj,<br>og glemte deres hvileplads.<br>","Alle, der traf på dem, åd dem;<br>deres fjender sagde: Vi er uden skyld,<br>for de har syndet mod Herren.<br>Herren er deres rette græsgang, deres fædres håb.","Flygt fra Babylonien,<br>fra kaldæernes land!<br>Drag ud<br>som bukke i spidsen for småkvæget!<br>","For jeg vækker en hær af vældige folk<br>og fører den op mod Babylonien<br>fra Nordens land;<br>de tager opstilling mod det,<br>derfra bliver det erobret.<br>Deres pile er som en dygtig krigers,<br>de vender ikke umættede hjem.<br>","Kaldæa bliver til bytte,<br>alle, der plyndrer dem, bliver mætte,<br>siger Herren.<br>","I glæder jer, I jubler,<br>I, der plyndrede min ejendom;<br>I springer omkring som kvier på græs,<br>I vrinsker som hingste.<br>","Men nu bliver jeres moder dybt beskæmmet,<br>hun, der fødte jer, bliver til spot:<br>Se, hun bliver det sidste blandt folkene,<br>en tør og øde ørken.<br>","Fordi Herren er vred, skal ingen bo der,<br>det hele bliver en ødemark.<br>Alle, der kommer forbi, gyser over Babylon<br>og pifter hånligt over alle dens sår.","Alle I bueskytter,<br>tag opstilling mod Babylon på alle sider;<br>skyd mod den, spar ikke på pilene,<br>for den har syndet mod Herren.<br>","Opløft krigsråb mod den fra alle sider!<br>Den overgiver sig, tårnene styrter sammen,<br>murene jævnes med jorden.<br>Dette er Herrens hævn, tag hævn over den;<br>gør mod den, hvad den selv har gjort!<br>","Udryd i Babylon den, der sår,<br>og den, der svinger seglen i høsttiden!<br>Bort fra det ødelæggende sværd<br>vender de sig, hver til sit folk,<br>de flygter, hver til sit land.","Israel var spredt som får,<br>der jages fra hinanden af løver.<br>Først åd assyrerkongen det, og nu har babylonerkongen Nebukadnesar gnavet benene.","Derfor siger Hærskarers Herre, Israels Gud: Jeg vil straffe Babylons konge og hans land, som jeg straffede Assyriens konge.<br>","Jeg bringer Israel tilbage til dets græsgang,<br>de skal græsse på Karmel og i Bashan;<br>i Efraims og Gileads bjergland<br>skal de blive mætte.<br>","I de dage og til den tid, siger Herren, skal man søge Israels skyld, men den er der ikke, og Judas synder, men de findes ikke, for jeg tilgiver dem, jeg lod tilbage.<br>","Ryk frem<br>mod landet Meratajim<br>og mod indbyggerne i Pekod!<br>Slå dem ned, og læg band på dem med sværdet, siger Herren,<br>gør, som jeg har befalet dig!<br>","Der lyder krigslarm i landet,<br>et vældigt nederlag.<br>","Ak, hammeren, der ramte hele jorden,<br>er brækket og brudt!<br>Ak, Babylon er lagt øde<br>blandt folkene!<br>","Jeg satte fælder for dig, Babylon,<br>og før du vidste af det, var du fanget.<br>Du blev grebet og fanget til sidst,<br>fordi du udfordrede Herren.<br>","Herren har åbnet sit våbenkammer<br>og taget sin harmes våben frem;<br>for Herren, Hærskarers Herre, har et arbejde at gøre<br>i kaldæernes land.<br>","Ryk ind i landet alle vegne fra,<br>luk op for lagrene!<br>Dyng det op som korn, og læg band på det,<br>lad intet blive tilovers.<br>","Slå alle landets tyre ned,<br>de skal komme ned og blive slagtet.<br>Ve dem! Deres dag er kommet,<br>straffens tid er inde.","Hør! Flygtningene og de undslupne<br>fra Babylon<br>forkynder nu på Zion<br>Herren vor Guds hævn,<br>hævnen for hans tempel.<br>","Kald bueskytterne sammen mod Babylon,<br>alle dem der spænder bue!<br>I skal belejre den fra alle sider,<br>ingen må undslippe!<br>Gengæld byen dens gerning,<br>gør mod den alt, hvad den har gjort!<br>For den var overmodig mod Herren,<br>mod Israels Hellige.<br>","Derfor ligger dens unge mænd faldne på torvene,<br>alle krigerne omkommer den dag,<br>siger Herren.<br>","Nu kommer jeg imod dig, du overmodige,<br>siger Herren, Hærskarers Herre;<br>din dag er kommet,<br>straffens tid er inde.<br>","Den overmodige snubler og falder,<br>og ingen rejser ham op.<br>Jeg stikker ild på hans byer,<br>den fortærer alt omkring ham.<br>","Dette siger Hærskarers Herre:<br>Israelitterne er undertrykt<br>tillige med judæerne;<br>deres fangevogtere holder dem tilbage,<br>de vil ikke lade dem gå.<br>","Han, der udfrier dem, er stærk,<br>Hærskarers Herre er hans navn.<br>Han fører selv deres sag;<br>han skaffer jorden ro<br>og får Babylons indbyggere til at skælve.<br>","Et sværd er vendt mod kaldæerne, siger Herren,<br>mod Babyloniens indbyggere,<br>mod dets stormænd og vismænd;<br>","et sværd mod orakelpræsterne, så de handler som tåber,<br>et sværd mod dets krigere,<br>så de bliver bange;<br>","et sværd mod dets heste og vogne<br>og mod den brogede flok i landet,<br>så de bliver som kvinder.<br>Et sværd mod dets skatkamre,<br>så de bliver udplyndret;<br>","et sværd mod vandet,<br>så det tørrer ud!<br>For det er et land med gudebilleder,<br>de er stolte af deres rædselsvækkende afguder.<br>","Derfor skal ørkendyr og hyæner bo der,<br>strudse skal slå sig ned.<br>Aldrig mere skal nogen bo der,<br>i al evighed skal ingen leve der.<br>","Det skal gå, som da Gud ødelagde Sodoma<br>og Gomorra og deres naboer,<br>siger Herren;<br>ingen skal bo der,<br>intet menneske skal slå sig ned.","Se, et folk kommer fra nord,<br>et vældigt folk;<br>mægtige konger bryder op<br>fra jordens fjerneste egne.<br>","De er bevæbnet med buer og krumsværd,<br>de er grusomme og ubarmhjertige,<br>de larmer som havet,<br>de rider på heste;<br>de rykker frem som krigere til kamp<br>imod dig, Babylons datter.<br>","Babylons konge hører rygtet om dem,<br>hans hænder synker,<br>han gribes af angst,<br>af veer som en fødende kvinde.<br>","Som en løve dukker op<br>fra Jordans tætte krat på den frodige græsgang,<br>vil jeg i et nu jage dem bort<br>og udse mig den bedste vædder til bytte.<br>For hvem er som jeg? Hvem kan kræve mig til regnskab?<br>Hvem er den hyrde, der kan holde stand mod mig?<br>","Hør derfor den plan,<br>Herren har lagt mod Babylonien,<br>det han har udtænkt<br>mod kaldæernes land!<br>Selv de mindste af fårene slæbes bort,<br>græsgangene må skælve derved.<br>","Ved råbet: Babylon er erobret!<br>ryster jorden,<br>der høres skrig blandt folkene."],["Dette siger Herren:<br>Nu rejser jeg en ødelæggende storm<br>mod Babylon og indbyggerne i Leb-Kamaj.<br>","Jeg sender kornkastere til Babylonien;<br>de skal kaste landet og lægge det øde,<br>når de falder over det fra alle sider<br>på ulykkens dag.<br>","Ingen skytte når at spænde buen,<br>ingen når at komme i brynjen.<br>Skån ikke de unge mænd,<br>læg band på hele hæren!<br>","De ligger dræbt i kaldæernes land,<br>gennemboret på gaderne.<br>","Israel og Juda sidder ikke i enkestand,<br>forladt af deres Gud, Hærskarers Herre;<br>for deres land er fuldt af skyld<br>mod Israels Hellige.<br>","Flygt fra Babylon, red jeres liv,<br>at I ikke skal omkomme, når landet får sin straf!<br>Tiden er inde til Herrens hævn,<br>han gengælder dets gerning.","Babylon var et guldbæger i Herrens hånd,<br>det gjorde hele jorden beruset.<br>Folkeslag drak af vinen,<br>derfor teede de sig som afsindige.<br>","I et nu faldt Babylon og blev knust,<br>I skal jamre over den.<br>Hent balsam til dens sår,<br>måske kan de læges.<br>","Vi ville helbrede Babylon,<br>men den lod sig ikke helbrede.<br>Forlad den, lad os gå hver til sit land!<br>Dommen over den når til himlen<br>og hæver sig til skyerne.","Herren lod vor ret bryde frem.<br>Kom, lad os fortælle på Zion<br>om Herren vor Guds gerning!","Spids pilene!<br>Fyld koggerne!<br>Herren har vakt Mediens kongers ånd,<br>for det er hans plan at lægge Babylon øde.<br>Dette er Herrens hævn,<br>hævnen for hans tempel.<br>","Rejs banner mod Babylons mure!<br>Forstærk vagten,<br>sæt vagtposter ud,<br>læg baghold!<br>Herren har planlagt og gjort det,<br>han har truet Babylons indbyggere med.<br>","Du, som bor ved de vældige vande<br>og ejer store skatte,<br>enden er kommet for dig,<br>din sidste alen tråd skåret af.<br>","Hærskarers Herre<br>har svoret ved sig selv:<br>Jeg fylder dig med mennesker, talrige som græshopper,<br>de synger frydesange over dig.","I sin kraft skabte han jorden,<br>i sin visdom grundlagde han verden,<br>i sin indsigt spændte han himlen ud.<br>","Når han tordner, bruser vandene i himlen,<br>og han samler skyer fra jordens ender;<br>han skaber lyn sammen med regn<br>og slipper stormen løs fra sine forrådskamre.<br>","Det menneske, der ikke ved det, er en tåbe;<br>hver guldsmed får skam af sine gudebilleder,<br>for det, han støber, er løgn, der er ikke ånd i dem.<br>","De er kun tomt blændværk,<br>de går til grunde, når straffen kommer.<br>","Han, som er Jakobs lod, er ikke som de,<br>for han er altings skaber,<br>Israel er den stamme, han ejer,<br>Hærskarers Herre er hans navn.","Du var min hammer,<br>mit krigsvåben;<br>med dig knuste jeg folkeslag,<br>med dig ødelagde jeg riger;<br>","med dig knuste jeg heste og ryttere,<br>med dig knuste jeg vogne og mandskab,<br>","med dig knuste jeg mænd og kvinder,<br>med dig knuste jeg gamle og unge,<br>med dig knuste jeg drenge og piger,<br>","med dig knuste jeg hyrder og deres hjord,<br>med dig knuste jeg bønder og deres oksespand,<br>med dig knuste jeg statholdere og fyrster.","Nu gengælder jeg Babylon<br>og alle Kaldæas indbyggere<br>alt det onde, de gjorde mod Zion,<br>mens I ser på det, siger Herren.<br>","Nu kommer jeg mod dig, du ødelæggelsens bjerg,<br>siger Herren,<br>du som ødelagde hele jorden;<br>jeg løfter hånden mod dig,<br>vælter dig ned fra klipperne<br>og gør dig til et afsvedet bjerg.<br>","Der skal ikke hentes<br>hjørnesten og grundsten fra dig,<br>du skal blive til evig ørken,<br>siger Herren.","Rejs banner ud over jorden,<br>stød i hornet blandt folkene!<br>Indvi folkene til krig mod byen,<br>kald kongerigerne sammen imod den,<br>Ararat, Minni og Ashkenaz.<br>Udtag befalingsmænd mod den,<br>lad hestene rykke ud som lodne græshopper!<br>","Indvi folkene til krig imod byen,<br>Mediens konger, statholdere og alle fyrsterne,<br>ja, hele hans rige.<br>","Jorden skælver og bæver,<br>for nu sker det, Herren har udtænkt mod Babylon,<br>at Babylons land lægges øde,<br>så ingen kan bo der.<br>","Babylons helte opgiver at kæmpe,<br>de bliver siddende i borgene;<br>deres kraft er tørret ud, de er blevet som kvinder.<br>Byens huse er gået op i flammer,<br>portbommene er splintret.<br>","Løber afløser løber,<br>budbringer afløser budbringer<br>for at fortælle Babylons konge,<br>at hans by er indtaget fra ende til anden.<br>","Overgangene over floden er erobret,<br>rørsumpene brænder,<br>krigerne er grebet af rædsel.","Dette siger Hærskarers Herre, Israels Gud:<br>Babylons datter er som en tærskeplads i tærsketiden;<br>det varer ikke længe, så kommer høstens tid for hende.","Babylonerkongen Nebukadnesar<br>spiste mig, åd mig op<br>og stillede mig til side som et tømt fad;<br>som en drage slugte han mig,<br>han fyldte sin bug med mit lækre kød<br>og kastede mig op igen.<br>","Lad den vold og uret, jeg har lidt, ramme Babylon,<br>skal Zions indbyggere sige;<br>lad mit blod komme over Kaldæas indbyggere,<br>skal Jerusalem sige.","Derfor siger Herren:<br>Nu fører jeg din sag<br>og skaffer dig hævn.<br>Jeg tørlægger dens flod<br>og udtørrer dens kilder.<br>","Babylon skal blive til stendynger,<br>bolig for sjakaler,<br>en ødemark, man pifter hånligt ad,<br>et sted, hvor ingen kan bo.","De brøler alle sammen som ungløver,<br>knurrer som løveunger;<br>","bliver de ophedede, holder jeg drikkegilde for dem,<br>jeg drikker dem fulde, så de bliver lystige.<br>Så falder de i en evig søvn<br>og vågner ikke, siger Herren.<br>","Jeg fører dem ned til slagtning som lam,<br>som væddere og bukke.","Ak, Sheshak er indtaget og erobret,<br>den prægtigste på hele jorden!<br>Ak, Babylon er lagt øde<br>blandt folkene!<br>","Havet skyllede hen over Babylon,<br>den blev oversvømmet af brusende bølger.<br>","Byerne er lagt øde,<br>et tørt og øde land,<br>et land hvor ingen kan bo,<br>intet menneske færdes.<br>","Jeg straffer Bel i Babylon,<br>det, han har slugt, river jeg ud af hans gab.<br>Folkene skal ikke mere<br>strømme til ham.<br>Også Babylons mur er faldet!","Mit folk, drag ud derfra,<br>red jeres liv<br>fra Herrens glødende vrede!<br>","Tab ikke modet og frygt ikke de rygter, der går i landet; det ene år går der ét rygte, det næste et andet. Og der er vold i landet, hersker går mod hersker.<br>","Men der skal komme dage,<br>da jeg straffer Babylons afguder;<br>hele landet bliver til skamme,<br>alle ligger dræbt i landet.<br>","Himmel og jord<br>med alt, hvad de rummer,<br>skal juble over Babylon,<br>når voldsmændene rykker ind fra nord,<br>siger Herren.<br>","Babylon står for fald<br>på grund af de dræbte i Israel,<br>ja, det var Babylons skyld,<br>at der lå dræbte over hele jorden.","I, der er undsluppet sværdet,<br>gå, bliv ikke stående!<br>I det fjerne skal I huske Herren<br>og have Jerusalem i tankerne.<br>","Vi fyldtes af skam, for vi blev hånet,<br>skamrødme dækkede vore ansigter,<br>fordi fremmede trængte ind<br>i Herrens hellige tempel.<br>","Men der skal komme dage,<br>siger Herren,<br>da jeg straffer Babylons afguder,<br>og sårede stønner overalt i landet.<br>","Om så Babylon stiger op til himlen<br>og gør sin fæstning i det høje uindtagelig,<br>lader jeg voldsmænd trænge ind i den,<br>siger Herren.","Hør skriget fra Babylon,<br>et vældigt nederlag i kaldæernes land;<br>","for Herren tilintetgør Babylon,<br>gør ende på den vældige larm.<br>Bølgerne bruser som vældige vande,<br>deres buldren giver genlyd,<br>","for ødelæggeren går mod Babylon.<br>Dens helte bliver fanget,<br>deres buer brækkes,<br>for Herren er hævnens Gud,<br>han gengælder helt og fuldt.<br>","Jeg drikker Babylons stormænd og vismænd fulde,<br>dens statholdere, fyrster og krigshelte<br>falder i en evig søvn<br>og vågner ikke, siger kongen,<br>Hærskarers Herre er hans navn.","Dette siger Hærskarers Herre:<br>Babylons tykke mur<br>skal sløjfes,<br>de høje porte<br>gå op i flammer.<br>Folkenes slid bliver til intet,<br>deres møje går op i luer.","Den befaling, som profeten Jeremias gav Seraja, Nerijas søn, Maksejas sønnesøn, dengang Seraja, der var kvartermester, ledsagede Judas konge Sidkija til Babylon i hans fjerde regeringsår.","Jeremias skrev hele den ulykke, der skulle ramme Babylon, ned i én bog. Det er alle de ord, der her er skrevet om Babylon.","Jeremias sagde til Seraja: Når du kommer til Babylon, skal du sørge for at oplæse alle disse ord.","Du skal sige: »Herre, du har selv talt mod dette sted og sagt, at du vil tilintetgøre det, så ingen kan bo der, hverken mennesker eller dyr, for det skal blive til evig ørken.«","Og når du er færdig med at oplæse denne bog, skal du binde en sten til den og kaste den i Eufrat.","Så skal du sige: »Sådan synker Babylon og kommer ikke op igen på grund af den ulykke, jeg bringer over det.«"],["Sidkija var enogtyve år, da han blev konge, og han regerede elleve år i Jerusalem. Hans mor hed Hamital og var datter af Jirmeja fra Libna.","Han gjorde, hvad der var ondt i Herrens øjne, ganske som Jojakim.","Det var på grund af Herrens vrede, det gik Jerusalem og Juda sådan. Til sidst forstødte han dem fra sit ansigt.","I Sidkijas niende regeringsår, på den tiende dag i den tiende måned, drog babylonerkongen Nebukadnesar med hele sin hær mod Jerusalem, og de belejrede den. De byggede angrebsramper omkring den,","og byen var under belejring til kong Sidkijas ellevte regeringsår.","På den niende dag i den fjerde måned, da hungersnøden i byen var blevet stor, og der ikke var mad til indbyggerne,","blev byens mur gennembrudt; skønt kaldæerne havde omringet byen, lykkedes det om natten alle krigerne at flygte ud af byen gennem porten mellem de to mure, der var oven for kongens have, og de tog retning mod Araba-lavningen.","Men kaldæernes hær satte efter kong Sidkija og indhentede ham på Jerikosletten, da hele hans hær havde forladt ham og var blevet spredt.","De greb kongen og førte ham til Ribla i Hamats land, hvor babylonerkongen fældede dom over ham.","Babylonerkongen lod Sidkijas sønner halshugge for øjnene af ham, og også alle Judas stormænd blev halshugget i Ribla.","Han stak øjnene ud på Sidkija, lagde ham i lænker og førte ham til Babylon, hvor han satte ham i forvaring, og dér var han til sin dødsdag.","På den tiende dag i den femte måned, det var i babylonerkongen Nebukadnesars nittende regeringsår, kom Nebuzar'adan, chefen for livvagten, som var i babylonerkongens tjeneste, til Jerusalem.","Han stak ild på Herrens tempel og kongens palads, og alle huse i Jerusalem, også dem der tilhørte rigmændene, brændte han ned.","Alle murene rundt om Jerusalem blev revet ned af kaldæernes hær, som chefen for livvagten havde med sig.","Chefen for livvagten, Nebuzar'adan, førte nogle af de fattigste i befolkningen og resten af dem, der var tilbage i byen, og overløberne, som var gået over til babylonerkongen, og resten af håndværkerne i eksil.","Kun nogle af de fattigste i landet lod han blive tilbage til at arbejde i vingårdene og på markerne.","Bronzesøjlerne i Herrens tempel og vognstellene og bronzehavet i Herrens tempel slog kaldæerne i stykker, og de bragte al bronzen til Babylon.","Askespandene, skovlene, knivene, stænkeskålene, skålene og alle de bronzeredskaber, som man brugte i tempeltjenesten, tog de med.","Og chefen for livvagten tog bægrene, fyrbækkenerne, stænkeskålene, askespandene, lysestagerne, skålene og offerskålene, alt hvad der var af guld og sølv.","De to søjler, Havet med de tolv bronzeokser under og vognstellene, som kong Salomo havde lavet til Herrens tempel, alle disse ting indeholdt så meget bronze, at det ikke kunne vejes.","Søjlerne: Den ene søjle var atten alen høj og havde en omkreds på tolv alen; den var hul, og den var fire fingre tyk,","og søjlehovedet på den var af bronze; det var fem alen højt, der var fletværk og granatæbler rundt på søjlehovedet. Alt var af bronze. På samme måde var den anden søjle.","Der var seksoghalvfems granatæbler, der hang frit; der var i alt hundrede granatæbler rundt om fletværket.","Chefen for livvagten tog ypperstepræsten Seraja og andenpræsten Sefanja og de tre dørvogtere til fange.","Fra byen tog han den hofmand til fange, som havde tilsyn med krigerne, og syv mænd blandt kongens nærmeste rådgivere, som endnu var i byen, og desuden udskrivningschefen, som udskrev folk i landet til krigstjeneste, og tres af storbønderne, som var i byen.","Dem tog chefen for livvagten Nebuzar'adan med sig og førte dem til babylonerkongen i Ribla.","Han henrettede dem i Ribla i Hamats land. Sådan blev judæerne ført i eksil fra deres land.","Dette er tallet på de folk, som Nebukadnesar førte i eksil: i det syvende år 3023 judæere,","i hans attende år 832 personer fra Jerusalem,","i hans treogtyvende år førte chefen for livvagten, Nebuzar'adan, 745 judæere i eksil, i alt 4600 personer.","I det syvogtredivte år efter at Judas konge Jojakin var blevet ført i eksil, på den femogtyvende dag i den tolvte måned i det år, da Evil-Merodak blev babylonernes konge, benådede han Judas konge Jojakin og førte ham ud af fængslet.","Han behandlede ham godt og gav ham en plads højere oppe end de andre konger, som var hos ham i Babylon.","Jojakin aflagde sin fangedragt, og hele resten af sit liv spiste han ved babylonerkongens bord;","så længe han levede, fik han sit daglige underhold af babylonerkongen dag efter dag lige til sin dødsdag."]]
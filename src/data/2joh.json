[["Fra den ældste.<br><p>Til den udvalgte frue og hendes børn, som jeg – og ikke jeg alene, men alle, som har lært sandheden at kende – i sandhed elsker </p>","for den sandheds skyld, som bor i os og skal være hos os for evigt.<br><p></p>","Nåde og barmhjertighed og fred fra Gud Fader og fra Jesus Kristus, Faderens søn, skal være med os i sandhed og kærlighed.<br><p></p>","Det har glædet mig meget at møde nogle af dine børn, som lever i sandheden efter det bud, vi har fået fra Faderen.","Og nu har jeg den bøn til dig, frue – hvad jeg skriver, skal ikke ses som et nyt bud, men er det samme, som vi har haft fra begyndelsen – at vi skal elske hinanden.","Og dette er kærligheden, at vi lever efter hans bud; og dette er budet, som I har hørt fra begyndelsen, at I skal leve i kærligheden.<br><p></p>","For der er gået mange bedragere ud i verden; det er dem, der ikke bekender, at Jesus er Kristus, kommet i kød. Det er bedrageren og Antikrist.<br><p></p>","Tag jer i agt, at I ikke skal miste det, vi har nået ved vort arbejde, men få den fulde løn.","Enhver, som går ud over Kristi lære og ikke bliver i den, har ikke Gud; men den, der bliver i hans lære, har både Faderen og Sønnen.","Hvis nogen kommer til jer og ikke fører denne lære, så tag ikke imod ham i jeres hus, og byd ham ikke velkommen;","for den, der byder ham velkommen, gør sig delagtig i hans onde gerninger.<br><p></p>","Skønt jeg har meget at skrive til jer, vil jeg ikke gøre det med papir og blæk, men jeg håber at komme og tale med jer ansigt til ansigt, for at vor glæde kan være fuldkommen.<br><p></p>","Din udvalgte søsters børn hilser dig.<br>"]]